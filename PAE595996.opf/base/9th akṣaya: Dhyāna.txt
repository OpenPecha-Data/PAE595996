de nas tshe daṅ ldan pa śa ra dva ti’i bus byaṅ chub sems dpa’ blo gros mi zad pa la ’di skad
ces smras so: - rigs kyi bu, byaṅ chub sems dpa’ rnams kyi brtson ’grus mi zad pa ’di ni
khyod kyis legs par smras na, rigs kyi bu, byaṅ chub sems dpa’ rnams kyi bsam gtan mi zad
pa la brtsams te, ji ltar byaṅ chub sems dpa’ rnams bsam gtan mi zad par ’gyur ba, khyod
spobs par gyis śig!

blo gros mi zad pas smras pa: - btsun pa śa ra dva ti’i bu, byaṅ chub sems dpa’ rnams kyi bsam
gtan gyi pha rol tu phyin pa mi zad pa ni rnam pa bcu drug ste; de ni ñan thos daṅ raṅ
saṅs rgyas thams cad la med do.

de la rnam pa bcu drug po dag gaṅ źe na? ’di lta ste:de bźin gśegs pa’i bsam gtan yoṅs su rdzogs
par bya ba’i phyir, byaṅ chub sems dpa’ rnams kyi bsam gtan ni de la ma chags pa’o;bdag
bde ba la ma chags pa’i phyir, byaṅ chub sems dpa’ rnams kyi bsam gtan ni ro myaṅ ba med
pa’o;sems can thams cad kyi ñon moṅs pa spaṅ ba’i phyir, byaṅ chub sems dpa’ rnams kyi bsam
gtan ni sñiṅ rje chen po la dmigs pa’o;’dod pa’i khams su dmigs pa’i phyir, byaṅ chub
sems dpa’ rnams kyi bsam gtan ni tiṅ ṅe ’dzin ldog pa’o;sems can thams cad kyi sems kyi spyod
pa kun śes pa’i phyir, byaṅ chub sems dpa’ rnams kyi bsam gtan ni mṅon par śes pa yoṅs
su sbyaṅ ba byas pa’o;sems kyi dbaṅ phyug śes pa’i phyir, byaṅ chub sems dpa’ rnams kyi bsam
gtan ni sems las su ruṅ ba’o;gzugs daṅ gzugs med pa’i khams zil gyis gnon pa’i phyir,
byaṅ chub sems dpa’ rnams kyi bsam gtan ni bsam gtan daṅ, rnam par thar pa daṅ, tiṅ ṅe ’dzin
daṅ, sñoms par ’jug pa daṅ, ldaṅ ba thams cad śes pa’o;ñan thos daṅ raṅ saṅs rgyas thams
cad kyi sñoms par ’jug pa zil gyis gnon pa’i phyir, byaṅ chub sems dpa’ rnams kyi bsam gtan
ni źi ba daṅ rab tu źi ba’o;śin tu mthar thug pa’i phyir, byaṅ chub sems dpa’ rnams kyi
bsam gtan ni mi ’khrugs pa’o;ñon moṅs pa daṅ bag chags kyi mtshams sbyor ba thams cad legs
par ’joms pa’i phyir, byaṅ chub sems dpa’ rnams kyi bsam gtan ni log par bsgrub pa’i gñen
po’o;’jig rten thams cad las bsgral ba’i phyir, byaṅ chub sems dpa’ rnams kyi bsam gtan
ni śes rab la ’jug pa’o;sems can thams cad bsgral ba’i phyir, byaṅ chub sems dpa’ rnams kyi
bsam gtan ni sems can thams cad kyi bsam pa sṅon du ’gro ba’o;de bźin gśegs pa’i bsam gtan
mi zad pa yoṅs su rdzogs par bya ba’i phyir, byaṅ chub sems dpa’ rnams kyi bsam gtan ni
dkon mchog gsum gyi rigs mi gcod pa’o;rtag tu mñam par gźag pa’i phyir, byaṅ chub sems dpa’
rnams kyi bsam gtan ni ma ñams pa’o;saṅs rgyas kyi chos thams cad yoṅs su rdzogs par bya
ba’i phyir, byaṅ chub sems dpa’ rnams kyi bsam gtan ni chos thams cad la dbaṅ byed pa’i
ye śes so;ye śes kyi bdag ñid che ba’i phyir, byaṅ chub sems dpa’ rnams kyi bsam gtan ni
nam mkha’ khyab pa ste.

btsun pa śa ra dva ti’i bu, ’di ni byaṅ chub sems dpa’ rnams kyi bsam gtan gyi pha rol tu phyin
pa rnam pa bcu drug ste, gaṅ ñan thos daṅ raṅ saṅs rgyas rnams la med pa’o.

de la bsam gtan yoṅs su sbyaṅ ba gaṅ źe na? gaṅ mṅon par śes pa daṅ ye śes yoṅs su rdzogs pa’o.de
la mṅon par śes pa ni gaṅ, ye śes ni gaṅ źe na?

gaṅ gis gzugs su snaṅ ba thams cad mthoṅ ba, ’di ni mṅon par śes pa źes bya’o; gaṅ gis gzugs
thams cad kyi chos ñid mi zad par śes kyaṅ mi zad pa’i chos mṅon sum du mi byed pa, ’di ni
ye śes śes bya’o.

gaṅ gis sgrar grag pa thams cad thos pa, de ni mṅon par śes pa źes bya’o; gaṅ sgra thams cad
sṅon gyi mtha’ daṅ phyi ma’i mtha’ brjod du med par śes pa, ’di ni ye śes śes bya’o.

gaṅ gis sems can thams cad kyi sems kyi spyod pa rnams śes pa, ’di ni mṅon par śes pa źes bya’o;
gaṅ sems ’gog par śes la, sems ’gog pa mṅon sum du yaṅ mi byed pa, ’di ni ye śes śes
bya’o.

gaṅ sṅon gyi mtha’ daṅ phyi ma’i mtha’ rjes su dran pa, ’di ni mṅon par śes pa źes bya’o; gaṅ
dus gsum la ma chags par śes pa, ’di ni ye śes śes bya’o.

gaṅ saṅs rgyas thams cad kyi źiṅ du ’gro ba, ’di ni mṅon par śes pa źes bya’o; gaṅ gis źiṅ nam
mkha’ daṅ mtshuṅs par śes pa, ’di ni ye śes śes bya’o.

gaṅ dbyer med pa’i chos ’dod pa, ’di ni mṅon par śes pa źes bya’o; gaṅ chos thams cad mñam par
mthoṅ ba’i śes pa, ’di ni ye śes śes bya’o.

gaṅ ’jig rten thams cad dbyer med pa’i mtshan ñid, ’di ni mṅon par śes pa źes bya’o; gaṅ ’jig
rten gyi chos thams cad daṅ ma ’dres par śes pa, ’di ni ye śes śes bya’o.

gaṅ brgya byin daṅ, tshaṅs pa daṅ, ’jig rten skyoṅ ba rnams zil gyis gnon pa, ’di ni mṅon par
śes pa źes bya’o; gaṅ ñan thos daṅ raṅ saṅs rgyas thams cad kyi spyi bor śes pa, ’di ni
ye śes śes bya ste.

btsun pa śa ra dva ti’i bu, de dag ni byaṅ chub sems dpa’ rnams kyi bsam gtan yoṅs su sbyaṅ
ba źes bya’o.

yaṅ sems can thams cad kyi ñon moṅs pa daṅ sems g-yeṅ ba ji sñed par, byaṅ chub sems dpa’ rnams
kyi bsam gtan gyi tshogs daṅ sems gźag pa śes pa yaṅ de sñed de;sems can thams cad kyi
ñon moṅs pa daṅ sems g-yeṅ ba ji sñed pa, de sñed du byaṅ chub sems dpas kyaṅ bsam gtan gyi
tshogs yaṅ dag par bsgrub par bya’o.

mñam pa ñid de la gnas pas na, de’i phyir mñam par gźag pa źes bya’o.sems can mñam pa ñid daṅ,
sems mñam pa ñid daṅ, bsam pa mñam pa ñid daṅ, lhag pa’i bsam pa mñam pa ñid daṅ, sbyor
ba mñam pa ñid daṅ, sbyin pa daṅ, tshul khrims daṅ, bzod pa daṅ, brtson ’grus daṅ, bsam gtan
daṅ, śes rab mñam pa ñid daṅ, saṅs rgyas kyi chos thams cad mñam pa ñid du gnas pas na,
de’i phyir mñam par gźag pa źes bya’o.

tiṅ ṅe ’dzin gaṅ daṅ mñam pa, byaṅ chub kyaṅ de daṅ mñam mo;byaṅ chub gaṅ daṅ mñam pa, sems
can thams cad kyaṅ de daṅ mñam mo;sems can thams cad gaṅ daṅ mñam pa, chos thams cad kyaṅ
de daṅ mñam ste;mñam pa ñid de la sñoms par źugs pas na, de’i phyir sñoms par źugs pa źes
bya’o.

stoṅ pa ñid gaṅ daṅ mñam pa, mtshan ma med pa yaṅ de daṅ mñam mo; mtshan ma med pa gaṅ daṅ mñam
pa, sems can thams cad kyaṅ de daṅ mñam mo; sems can thams cad gaṅ daṅ mñam pa, chos thams
cad kyaṅ de daṅ mñam ste; mñam pa ñid de la sñoms par źugs pas na, de’i phyir sñoms par
źugs pa źes bya’o.

mtshan ma med pa gaṅ daṅ mñam pa, smon pa med pa yaṅ de daṅ mñam mo; smon pa med pa gaṅ daṅ
mñam pa, sems can thams cad kyaṅ de daṅ mñam mo; sems can thams cad gaṅ daṅ mñam pa, chos
thams cad kyaṅ de daṅ mñam ste; mñam pa ñid de la sñoms par źugs pas na, de’i phyir sñoms
par źugs pa źes bya’o.

smon pa med pa gaṅ daṅ mñam pa, mṅon par ’du mi byed pa yaṅ de daṅ mñam mo; mṅon par ’du mi
byed pa gaṅ daṅ mñam pa, sems can thams cad kyaṅ de daṅ mñam mo; sems can thams cad gaṅ daṅ
mñam pa, chos thams cad kyaṅ de daṅ mñam ste; mñam pa ñid de la sñoms par źugs pas na, de’i
phyir sñoms par źugs pa źes bya’o.

mṅon par ’du mi byed pa gaṅ daṅ mñam pa, mi skye ba yaṅ de daṅ mñam mo; mi skye ba gaṅ daṅ mñam
pa, sems can thams cad kyaṅ de daṅ mñam mo; sems can thams cad gaṅ daṅ mñam pa, chos thams
cad kyaṅ de daṅ mñam ste; mñam pa ñid de la sñoms par źugs pas na, de’i phyir sñoms par
źugs pa źes bya’o.

mi skye ba gaṅ daṅ mñam pa, mi ’byuṅ ba yaṅ de daṅ mñam mo; mi ’byuṅ ba gaṅ daṅ mñam pa, sems
can thams cad kyaṅ de daṅ mñam mo; sems can thams cad gaṅ daṅ mñam pa, chos thams cad kyaṅ
de daṅ mñam ste; mñam pa ñid de la sñoms par źugs pas na, de’i phyir sñoms par źugs pa
źes bya’o.

mi ’byuṅ ba gaṅ daṅ mñam pa, dṅos po med pa yaṅ de daṅ mñam mo; dṅos po med pa gaṅ daṅ mñam
pa, sems can thams cad kyaṅ de daṅ mñam mo; sems can thams cad gaṅ daṅ mñam pa, chos thams
cad kyaṅ de daṅ mñam ste; mñam pa ñid de la sñoms par źugs pas na, de’i phyir sñoms par źugs
pa źes bya’o.

dṅos po med pa gaṅ daṅ mñam pa, rnam par dag pa yaṅ de daṅ mñam mo; rnam par dag pa gaṅ daṅ
mñam pa, sems can thams cad kyaṅ de daṅ mñam mo; sems can thams cad gaṅ daṅ mñam pa, chos
thams cad kyaṅ de daṅ mñam ste; mñam pa ñid de la sñoms par źugs pas na, de’i phyir sñoms
par źugs pa źes bya’o.

raṅ gi sems mñam pa sems can thams cad kyi sems mñam pa ñid de la źugs pas na, de’i phyir sñoms
par źugs pa źes bya’o.

phan par byed pa daṅ phan par mi byed pa thams cad la sñoms śiṅ,sa daṅ mñam pa’i sems,chu daṅ
mñam pa’i sems,me daṅ mñam pa’i sems,rluṅ daṅ mñam pa’i sems,nam mkha’ daṅ mñam pa’i sems
te,mi mtho mi dma’ bar gnas śiṅmi g-yo bar gyur pa,spyod lam thams cad du mñam par gźag
pa,spyod lam ma bcos pa,raṅ bźin gyis sñoms par źugs pa,mi rgod pa daṅ, mi g-yeṅ ba,mu cor
mi smra ba,tshig ma ’chal pa,don śes pa, chos śes pa,dus śes pa, tshod śes pa, dus min śes
pa,’jig rten thams cad kyi rjes su sñegs śiṅ ’jig rten daṅ ma ’dres pa,’jig rten gyi chos
brgyad las ’das pa,ñon moṅs pa thams cad daṅ ma ’dres pa,’du ’dzi’i naṅ na yaṅ spyod lam
dben pa ste;de lta bu’i chos la gnas pa’i byaṅ chub sems dpa’ ni mñam par gźag pa’i gnas
kyaṅ mi ’dor la, ’jig rten gyi bya ba thams cad du yaṅ snaṅ ste:

btsun pa śa ra dva ti’i bu, ’di ni byaṅ chub sems dpa’i thabs daṅ śes rab kyis mṅon par bsgrubs
pa’i bsam gtan gyi pha rol tu phyin pa źes bya’o.

de la byaṅ chub sems dpa’i thabs ni gaṅ, śes rab ni gaṅ źe na?

gaṅ byaṅ chub sems dpa’ mñam par gźog pa na sems can la lta ba’i phyir sñiṅ rje chen po’i dmigs
pa la sems ’dogs pa, ’di ni byaṅ chub sems dpa’i thabs śes bya’o; gaṅ źi ba daṅ rab tu
źi bar bsam gtan du byed pa, ’di ni de’i śes rab bo.

gaṅ byaṅ chub sems dpa’ mñam par gźog pa na saṅs rgyas kyi ye śes la rton pa, ’di ni de’i thabs
so; gaṅ chos gaṅ la yaṅ mi gnas par bsam gtan byed pa, ’di ni de’i śes rab bo.

gaṅ byaṅ chub sems dpa’ mñam par gźog pa na dam pa’i chos yoṅs su bzuṅ ba la lta ba, ’di ni
de’i thabs so; gaṅ chos kyi dbyiṅs dbyer med par bsam gtan byed pa, ’di ni de’i śes rab bo.

gaṅ byaṅ chub sems dpa’ mñam par gźog pa’i tshe saṅs rgyas kyi sku’i rgyan mṅon du byed pa,
’di ni de’i thabs so; gaṅ chos kyi sku dbyer med par bsam gtan byed pa, ’di ni de’i śes rab
bo.

gaṅ byaṅ chub sems dpa’ mñam par gźog pa na saṅs rgyas kyi gsuṅ tshaṅs pa’i sgra dbyaṅs la sems
pa, de ni de’i thabs so; gaṅ chos ñid brjod du med par bsam gtan byed pa, ’di ni de’i
śes rab bo.

gaṅ byaṅ chub sems dpa’ mñam par gźog pa na sems rdo rje lta bur byin gyis rlob pa, ’di ni de’i
thabs so; gaṅ raṅ bźin gyis g-yeṅ ba med par bsam gtan byed pa, ’di ni de’i śes rab bo.

gaṅ mñam par gźog pa na sṅon gyi smon lam gyis sems can yoṅs su smin par byin gyis rlob pa,
’di ni de’i thabs so; gaṅ sems can thams cad la bdag med par bsam gtan byed pa, ’di ni de’i
śes rab bo.

gaṅ mñam par gźog pa na dge ba’i rtsa ba thams cad la lhag par dmigs te bsam gtan byed pa, ’di
ni de’i thabs so; gaṅ dge ba’i rtsa ba’i gnas nam mkha’ daṅ mtshuṅs par bsam gtan byed
pa, ’di ni de’i śes rab bo.

gaṅ mñam par gźog pa na saṅs rgyas kyi źiṅ yoṅs su dag pa mṅon du byed pa, ’di ni de’i thabs
so; gaṅ źiṅ nam mkha’ daṅ mtshuṅs par bsam gtan byed pa, ’di ni de’i śes rab bo.

gaṅ mñam par gźog pa na byaṅ chub kyi sñiṅ po’i rgyan bkod pa dmigs pa mṅon du byed pa, ’di
ni de’i thabs so; gaṅ ñon moṅs pa thams cad źi bar bya ba’i phyir bsam gtan byed pa, ’di ni
de’i śes rab bo.

gaṅ mñam par gźog pa na chos kyi ’khor lo rab tu bskor bar ’dod pa, ’di ni de’i thabs so; gaṅ
bskor ba’aṅ med, mi bskor ba’aṅ med par bsam gtan byed pa, ’di ni de’i śes rab bo.

gaṅ byaṅ chub sems dpa’ mñam par gźog pa na byaṅ chub kyi yan lag gi tshogs la rnam par mi g-yeṅ
ba mṅon du byed pa, ’di ni de’i thabs so;gaṅ ñon moṅs pa daṅ ñe ba’i ñon moṅs pa’i gduṅ
ba, de bźin gśegs pa’i ye śes kyis mkhyen pa, sems daṅ ldan pa daṅ sems daṅ mi ldan pa
daṅ, ’du śes med pa daṅ ’du śes daṅ bcas pa ji sñed pa, de dag yoṅs su bsal ba’i phyir byaṅ
chub sems dpa’ thams cad kyi ṅes par gyur pa daṅ ’thun par bsam gtan byed pa, ’di ni de’i
śes rab ste.

de lta bu daṅ ldan pa’i byaṅ chub sems dpa’ ni bsam gtan gyi pha rol tu phyin pa mi zad pa yin
no. bdud thams cad kyis kyaṅ de la glags mi rñed ciṅ, de la saṅs rgyas kyi chos thams cad
kyi snod kyaṅ ñe bar gnas pa yin te, thams cad mkhyen pa’i ye śes kyaṅ ’thob bo.

bsam gtan mi zad pa źi ba ’di bstan pa na, byaṅ chub sems dpa’ sum khri ñis stoṅ ñi ma’i sgron
ma’i tiṅ ṅe ’dzin thob par gyur to.

ci’i phyir tiṅ ṅe ’dzin de ñi ma’i sgron ma źes bya źe na?

’di lta ste dper na: ñi ma ’char ba na, zla ba daṅ skar ma’i sgron ma daṅ, mar me’i sgron ma
daṅ, rtsva’i me’i sgron ma thams cad mog mog por ’gyur ro. de bźin du byaṅ chub sems dpa’
ñi ma’i sgron ma’i tiṅ ṅe ’dzin thob na, ma rabs daṅ ñi tshe ba’i śes rab thams cad śes rab
kyi snaṅ bas zil gyis mnan te, slob pa daṅ mi slob pa thams cad kyi śes rab daṅ, raṅ saṅs
rgyas kyi śes rab daṅ, de ma yin pa gźan sems can phal pa thams cad kyi śes rab kyaṅ śes
rab kyi snaṅ bas zil gyis gnon pas na, de’i phyir ñi ma’i sgron ma źes bya’o.

bsam gtan gyi pha rol tu phyin pa la gnas pa’i byaṅ chub sems dpa’ ni tiṅ ṅe ’dzin rnam pa maṅ
po bye ba khrag khrig brgya stoṅ du ma mṅon par bsgrubs te, de dag la phyogs tsam źig bstan
to:

glog gi sgron mas brgyan daṅ zla ba’i ’od /dge bkod rnam snaṅ de bźin bsam mi khyab /’phags
par snaṅ daṅ dri ma med pa daṅ /chos rnams kun la dbaṅ byed yon tan ’od /mya ṅan med daṅ brtul
źugs grub pa daṅ /grags pa brtan daṅ kun nas ’phags pa daṅ /chos kyi sgron ma chos dpal
lhun po che /chos kyi dbaṅ phyug chos śes dbaṅ byed daṅ /chos kyi phuṅ po rnam par ’thor
ba daṅ /chos rnams ’dzin pa rnam par dag pa daṅ /pha rol sems kyi spyod par spyod pa daṅ
/rgyal mtshan rtse mo’i dpuṅ rgyan ñon moṅs sel /bdud bźi’i stobs rnams rab tu ’joms pa daṅ
/stobs bcu ’phags pa stobs daṅ ldan pa daṅ /chags med chags pa śin tu gcod pa daṅ /lag
na sgron ma śin tu sgra bsgrags daṅ /sa ’dzin daṅ ni brtan pa’i raṅ bźin daṅ /lhun po sgron
ma mi pham rgyal ba daṅ /śes rab skyed daṅ ye śes ta la la /bsam gtan ’byuṅ gnas mtha’ yas
dbaṅ byed daṅ /sems rnams las su ruṅ bar byed pa daṅ /byed daṅ byas daṅ tshor byed med
pa daṅ /chu yi zla ba ñi ma’i dbyaṅs dag daṅ /tiṅ ’dzin mi gtoṅ bdud rnams ’joms pa daṅ /rnam
pa sna tshogs ’du śes med pa daṅ /stag daṅ glaṅ po śin tu dul ba daṅ /rgyal ba kun gyi
rjes su dran pa daṅ /chos dran dge ’dun ye śes dbaṅ byed daṅ /mi ldog pa daṅ ldog pa med
pa daṅ /mig mi ’dzums daṅ bdag med rab dag daṅ /rtag tu stoṅ pa’i rnam par ’jug pa daṅ /rtag
tu mtshan med rtag tu mi smon daṅ /gnas par bsam gtan byed pa mi chags daṅ /rdo rje lta
bu’i tiṅ ’dzin ces bya’o /mṅon par ’phags daṅ ṅes par bcom pa daṅ /kun nas ’khyil daṅ rnam
par dag pa daṅ /ṅes par sems daṅ ñon moṅs bral ba daṅ /yaṅs pa nam mkha’ lta bu źes kyaṅ
bya /gzud pa daṅ ni yon tan ’jug pa daṅ /dran rtogs blo gros śes rab sgrub pa daṅ /spobs
pa dag ni mi zad byed pa daṅ /sgra ston pa daṅ bden pa mthoṅ ba daṅ /’dzin pa źes kyaṅ bya
ba’i tiṅ ṅe ’dzin /chud mi za daṅ legs byas sbyin pa daṅ /’gro ba tshim par byed daṅ bltar
mi mthoṅ /rab tu rtogs daṅ dga’ mgu skyed pa daṅ /byams pa ’phags pa’i tiṅ ṅe ’dzin dag
daṅ /sñiṅ rje chen po’i rtsa ba bsam dag pa /dga’ ba’i rnam pa dag la ’jug pa daṅ /btaṅ sñoms
gñis la chags las grol ba daṅ /chos don chos byed ye śes ta la la /mi ’khrugs pa daṅ ye
śes rgya mtsho daṅ /’gro ba tshim byed rnam par dul ba daṅ /rnam par grol ba’i ye śes dbaṅ
byed daṅ /rdo rje’i rgyal mtshan sñiṅ po’i pad ma daṅ /pad ma ’das daṅ ’jig rten chos bral
daṅ /mi g-yo ba źes bya ba’i tiṅ ’dzin daṅ /rdo rje lta bu’i tiṅ ṅe ’dzin dag daṅ /dpa’
bar ’gro źes bya ba’i tiṅ ṅe ’dzin /saṅs rgyas dgoṅs daṅ de bźin mi ’khrugs daṅ /gzi brjid
can daṅ gzi brjid ’od zer daṅ /rnam par grol ba’i ye śes mchog sbyin daṅ /saṅs rgyas rgyan
rnams śin tu bkod pa daṅ /kun tu snaṅ daṅ saṅs rgyas źiṅ dag daṅ /sems can bsam pa rab
tu ’jug pa daṅ /mgu byed śin tu mgu byed tiṅ ’dzin daṅ /byaṅ chub lam gyi rjes su ’thun pa
daṅ /pha rol phyin brgyan gtsug na rin po che /byaṅ chub yan lag me tog sbyin pa daṅ /rnam
par grol ba’i ’bras bu sbyin pa ste /mi ’chi dbyaṅs daṅ dmigs med rluṅ bźin ’gro /rin chen
mtha’ daṅ rgya mtsho’i śugs ’dzin daṅ /ri daṅ brag rnams rdob par byed pa daṅ /rdzu ’phrul
don chen yaṅ dag skyed pa daṅ /saṅs rgyas dpag tu med pa mthoṅ ba daṅ /thos pa thams
cad ’dzin daṅ mi g-yeṅ daṅ /skad cig gcig la ye śes sbyin pa daṅ /yon tan mtha’ yas rgya mtsho
rnam par dag /

de ltar tiṅ ’dzin ’di dag mtha’ yas dpag med de /bsam gtan bye ba khrag khrig dag gi pha rol
soṅ /byaṅ chub sems dpa’ dam pa mchog rab ’jigs med pa /brtan mchog sems dpa’ chen po tiṅ
’dzin rnam dag rtogs /

btsun pa śa ra dva ti’i bu, ’di ni byaṅ chub sems dpa’ rnams kyi bsam gtan mi zad pa źes bya’o.

