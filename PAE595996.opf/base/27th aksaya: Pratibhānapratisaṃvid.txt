de la spobs pa so so yaṅ dag par rig pa gaṅ źe na?

’di lta ste: chags pa med par luṅ bsgo ba bstan pa śes pa daṅ;phyad par luṅ bsgo ba bstan pa
śes pa daṅ;thogs pa med par luṅ bsgo ba bstan pa śes pa daṅ;myur ba’i spobs pa daṅ;la gor
ba’i spobs pa daṅ;mgyogs pa’i spobs pa daṅ;’bras bu yod pa’i spobs pa daṅ.

ji ltar dris pa bźin du spobs pa daṅ;mi ’phrogs pa’i spobs pa daṅ;yoṅs su mi ñams pa’i spobs
pa daṅ;śin tu ’brel ba’i spobs pa daṅ;rtogs pa’i spobs pa daṅ;chos la dga’ ba’i spobs pa
daṅ;bzod pa’i stobs la gnas pa’i spobs pa daṅ;zab mo la spobs pa daṅ;sna tshogs kyi spobs
pa daṅ;kun rdzob daṅ don dam pa la spobs pa daṅ;sbyin pa daṅ, tshul khrims daṅ, bzod pa daṅ,
brtson ’grus daṅ, bsam gtan daṅ, śes rab la spobs pa daṅ;saṅs rgyas kyi chos thams cad
kyi tshig rab tu dbye ba bstan pa la spobs pa daṅ;dran pa ñe bar gźag pa daṅ, yaṅ dag par
spoṅ ba daṅ, rdzu ’phrul gyi rkaṅ pa daṅ, dbaṅ po daṅ, stobs daṅ, byaṅ chub kyi yan lag daṅ,
lam zab mo spobs pa daṅ,źi gnas daṅ lhag mthoṅ la spobs pa ste;spobs pa so so yaṅ dag par
rig pa źes bya ba ni gaṅ ṅes pa’i tshig la rtog pas tshig gi chos śes pa daṅ,bsam gtan
daṅ rnam par thar pa daṅ, tiṅ ṅe ’dzin daṅ, sñoms par ’jug pa daṅ, bden pa la ’jug pa śes
pa’i spobs pa’o;theg pa thams cad la spobs pa’o.yaṅ dag pa ji lta ba bźin du bstan pas sems
can thams cad kyi spyod pa tshim par bya ba la spobs pa ste.

mi dor mi lkugs pa’i tshig daṅ;mi brlaṅ ba’i tshig daṅ;brtan pa’i tshig daṅ;mi rtsub pa’i tshig
daṅ;’jam pa’i tshig daṅ;dag pa’i tshig daṅ;rab tu grol ba’i tshig daṅ;thogs pa med pa’i
tshig daṅ;zur phyin pa’i tshig daṅ;des pa’i tshig daṅ;mi g-yo ba’i tshig daṅ;mi rgod pa’i
tshig daṅ;źi ba’i tshig daṅ;btsun pa’i tshig daṅ;’brel pa’i tshig daṅ;ldan pa’i tshig daṅ;tha
ba med pa’i tshig daṅ;śin tu rigs pa’i tshig daṅ;ma tshaṅ ba med pa’i tshig daṅ;sñan
pa’i tshig daṅ;mñen pa’i tshig daṅ;ma smad pa’i tshig daṅ;śin tu sdud pa’i tshig daṅ;’phags
pa thams cad kyis bsṅags pa’i tshig ste;źiṅ mtha’ yas par go bar byed pa’i rjes su soṅ
ba’i dbyaṅs daṅ;tshaṅs pa’i sgra skad la rtog ciṅ go bar byed pa’i rjes su soṅ ba’i dbyaṅs
daṅ;saṅs rgyas kyis bka’ stsal pa’i spobs pas sems can gźan dag daṅ gaṅ zag gźan dag gi dbaṅ
po mchog daṅ mchog ma yin pa śes pas chos ston te.

de’i chos ston pa de yaṅ de byed pa yaṅ dag par sdug bsṅal zad par bya ba’i phyir ṅes par ’byuṅ
bar ’gyur te,

’di ni spobs pa so so yaṅ dag par rig pa źes bya’o.

btsun pa śa ra dva ti’i bu, ’di dag ni byaṅ chub sems dpa’ rnams kyi so so yaṅ dag par rig pa
bźi mi zad pa’o.

