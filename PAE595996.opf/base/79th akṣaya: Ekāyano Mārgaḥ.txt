btsun pa śa ra dva ti’i bu, gźan yaṅ byaṅ chub sems dpa’ rnams kyi gcig pu bgrod pa’i lam mi
zad pa yin te.

de la gcig pu bgrod pa’i lam gaṅ źe na?

gcig pu bgrod pa’i lam la byaṅ chub sems dpa’ rnams gźan gyi driṅ la mi ’jog pa yin te;gcig
pu bgrod pa’i lam źes bya ba nibyaṅ chub sems dpa’ gcig pu gñis ma yin źiṅ, grogs med par
bla na med pa yaṅ dag par rdzogs pa’i byaṅ chub tu go cha gyon te;bdag gi brtson ’grus daṅ,
mthu daṅ, stobs kyis yoṅs su bzuṅ ba’i lhag pa’i bsam pas gźan gyi go skabs med par bdag
ñid byed ciṅ bdag gi mthu stobs kyis ’phags te, des de lta bu’i go cha sra ba bgos nas:sems
can thams cad kyis yoṅs su thob par bya ba gaṅ ci yod pa, de dag thams cad bdag gis yoṅs
su thob par bya’o;gaṅ ’phags pa thams cad daṅ theg pa la gsar du źugs pa’i byaṅ chub sems
dpa’ rnams kyis thob par bya ba la, de bdag gis yoṅs su thob par bya’o.

sbyin pa ni bdag gi grogs ma yin gyi, bdag ni sbyin pa’i grogs so;tshul khrims daṅ, bzod pa
daṅ, brtson ’grus daṅ, bsam gtan daṅ, śes rab ni bdag gi grogs ma yin gyi, bdag ni tshul khrims
daṅ, bzod pa daṅ, brtson ’grus daṅ, bsam gtan daṅ, śes rab kyi grogs so;

bdag la ni pha rol tu phyin pa rnams kyis rim gro mi bya’i, bdag gis ni pha rol tu phyin pa
rnams la rim gro bya’o;bdag la ni bsdu ba’i dṅos po rnams kyis rim gror mi bya’i, bdag gis
ni bsdu ba’i dṅos po rnams la rim gro bya’o;bdag la ni dge ba’i rtsa ba thams cad kyis rim
gror mi bya’i, bdag gis ni dge ba’i rtsa ba thams cad la rim gror bya’o;

gaṅ ’di lta bu’i chos la grogs med par bdag ñid byed ciṅ gźan gyi go skabs med par bdag gcig
pu gñis ma yin źiṅ grogs med par rdo rje sa’i sñiṅ po la ’dug ste, bdud stobs daṅ bcas pa
rnams btul la sems kyi skad cig gcig daṅ ldan pa’i śes rab kyis bla na med pa yaṅ dag par
rdzogs pa’i byaṅ chub mṅon par rdzogs par ’tshaṅ rgya bar bya’o,sñam la de yaṅ mṅon par rdzogs
par ’tshaṅ rgya ba,

de ni, btsun pa śa ra dva ti’i bu, byaṅ chub sems dpa’ rnams kyi gcig pu bgrod pa’i lam mi zad
pa źes bya’o.

