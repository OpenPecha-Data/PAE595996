bam po bdun pa ste tha ma:

btsun pa śa ra dva ti’i bu, gźan yaṅ byaṅ chub sems dpa’ rnams kyi rdzu ’phrul gyi rkaṅ pa bźi
mi zad pa ste.

bźi gaṅ źe na? ’di lta ste: 1) ’dun pa daṅ; 2) brtson ’grus daṅ; 3) sems daṅ; 4) dpyod pa’o.

de dag gi rtsa ba’i rten daṅ gnas ni byams pa daṅ, sñiṅ rje daṅ, dga’ ba daṅ, btaṅ sñoms daṅ
tshad med pa bźi po dag ste;de tshad med pa bźi po ’di la bsten ciṅ bsgoms te, maṅ du byas
pas sems las su ruṅ ba thob par ’gyur ro.

de sems las su ruṅ ba thob pas bsam gtan daṅ po la mñam par gźog go.de bźin du gñis pa daṅ,
de bźin du gsum pa daṅ, de bźin du bźi pa la yaṅ mñam par gźog ste, des bsam gtan thob pas
lus daṅ sems yaṅ ba thob par ’gyur ro.

de lus daṅ sems yaṅ ba daṅ ldan pas mṅon par śes pa la ’jug pa mṅon par sgrub bo.de mṅon par
śes pa la ’jug pa mṅon par sgrub pa daṅ ldan pas ’dun pa las sam, brtson ’grus las sam, sems
las sam, dpyod pa las rdzu ’phrul gyi rkaṅ pa skyed do.

de la ’dun pa ni gaṅ chos de dag la mṅon du phyogs pa’o;brtson ’grus ni gaṅ chos de dag sgrub
pa’o;sems ni gaṅ chos de dag la rtog pa’o;dpyod pa ni gaṅ chos de dag la mkhas pa ste.

de rdzu ’phrul gyi rkaṅ pa mṅon par sgrub pa rnams kyis yaṅ dag par sgrub ste; de’i phyir na
rdzu ’phrul gyi rkaṅ pa źes bya’o.de la ’dun pas ni rnam par sgrub bo; brtson ’grus kyis
ni rdzogs par byed do; sems kyis ni rnam par ’jog go; dpyod pas ni rnam par ’byed do.

de la byaṅ chub sems dpa’ rnams kyi rdzu ’phrul gyi rkaṅ pa ni mos pa las byuṅ ba mṅon par ’du
byed pa med pa,raṅ gi sems bskyed pas dbaṅ byed pa ji ltar ’dod pa bźin du ’gro ba,yoṅs
su sbyaṅ ba legs par byas pa,rtsa ba la śin tu gnas pa,thams cad du rgyu źiṅrluṅ dmar bźin
du thogs pa med pa,nam mkha’i mthar thug pa ste;

btsun pa śa ra dva ti’i bu, de dag ni byaṅ chub sems dpa’ rnams kyi rdzu ’phrul gyi rkaṅ pa
bźi mi zad pa’o.

