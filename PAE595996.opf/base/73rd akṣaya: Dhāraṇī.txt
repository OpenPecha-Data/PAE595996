de la gzuṅs mi zad pa gaṅ źe na?

gzuṅs śes bya ba ni gaṅ sṅon dge ba’i rtsa ba’i tshogs bsags pa dran pas chos kyi phuṅ po brgyad
khri bźi stoṅ ’dzin pa daṅ, kun ’dzin pa daṅ, mi brjed pa daṅ, dran pas yaṅ dag par ’dzin
pa ste;’di ni gzuṅs śes bya’o.yaṅ gzuṅs śes bya ba ni gaṅ gis saṅs rgyas thams cad kyis
gsuṅs pa kun tu ’dzin pa daṅ, byaṅ chub sems dpa’ thams cad daṅ, raṅ saṅs rgyas thams cad
daṅ, ñan thos thams cad daṅ, sems can thams cad kyis smras pa kun tu ’dzin pa daṅ, legs
par smras pa thams cad ma lus par kun tu ’dzin pa ste;’di ni gzuṅs śes bya’o.gaṅ gi tshe
bskal pa gźan du brjes par gyur tam, tshe gźan du brjes par gyur pa de yaṅ byaṅ chub sems
dpa’ de’i gzuṅs kyi dran pa’i śes pa de chud za bar mi ’gyur, brjed par yaṅ mi ’gyur te;chos
thams cad ’phags pa’i śes rab kyi mig gis lag mthil na skyu ru ra’i ’bru ’dug pa bźin du
mthoṅ ba,’di ni gzuṅs mi zad pa źes bya’o.

