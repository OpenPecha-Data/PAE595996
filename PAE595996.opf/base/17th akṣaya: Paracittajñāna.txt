de la byaṅ chub sems dpa’ rnams kyi pha rol gyi sems śes pa’i mṅon par śes pa mi zad pa gaṅ
źe na? pha rol gyi sems śes pa źes bya ba ni gaṅ sems can thams cad kyi sṅon gyi mtha’i sems
śes pa daṅ; phyi ma’i mtha’i sems śes pa daṅ; da ltar byuṅ ba’i sems śes pa’o.

de ’das pa’i sems śes pas sems can rnams kyi sṅon gyi rgyu las byuṅ ba’i sems la ’jug ste:sems
can ’di’i sems ’di ni rgyu che’o, sems can ’di’i sems ’di ni rgyu ’briṅ ṅo, sems can ’di’i
sems ’di ni rgyu chuṅ ṅo. sems can ’di’i dbaṅ po rnams ni sbyin pa’i rnam pa’i rgyu daṅ
ldan no; sems can ’di’i dbaṅ po rnams ni tshul khrims kyi rnam pa’i rgyu daṅ ldan no; sems
can ’di’i dbaṅ po rnams ni bzod pa’i rnam pa’i rgyu daṅ ldan no; sems can ’di’i dbaṅ po
rnams ni brtson ’grus kyi rnam pa’i rgyu daṅ ldan no; sems can ’di’i dbaṅ po rnams ni bsam
gtan gyi rnam pa’i rgyu daṅ ldan no; sems can ’di’i dbaṅ po rnams ni śes rab kyi rnam pa’i
rgyu daṅ ldan no; sems can ’di’i dbaṅ po rnams ni byams pa’i rnam pa’i rgyu daṅ ldan no;
sems can ’di’i dbaṅ po rnams ni sñiṅ rje’i rnam pa’i rgyu daṅ ldan no; sems can ’di’i dbaṅ
po rnams ni dga’ ba’i rnam pa’i rgyu daṅ ldan no; sems can ’di’i dbaṅ po rnams ni btaṅ
sñoms kyi rnam pa’i rgyu daṅ ldan no; sems can ’di’i dbaṅ po rnams ni ñan thos kyi theg pa’i
rnam pa’i rgyu daṅ ldan no; sems can ’di’i dbaṅ po rnams ni raṅ saṅs rgyas kyi theg pa’i
rnam pa’i rgyu daṅ ldan no; sems can ’di’i dbaṅ po rnams ni theg pa chen po’i rnam pa’i
rgyu daṅ ldan no.

sems can ’di ni rgyu’i stobs can te, dge ba’i rtsa ba’i rgyu’i rgyun ’di daṅ ldan na, sems can
’di sbyor ba’i rgyus rigs dma’ bar skyes so.sems can ’di ni bsam pa dag la sbyor ba ma
dag pa’o; sems can ’di ni sbyor ba dag la bsam pa ma dag pa’o; sems can ’di ni bsam pa yaṅ
dag la sbyor ba yaṅ dag pa’o; sems can ’di ni bsam pa yaṅ ma dag la sbyor ba yaṅ ma dag pa’o.

źes de ltar gaṅ sems can thams cad kyi sṅon gyi rgyu las byuṅ ba’i dbaṅ po rnams las sems kyi
spyod pa śes pa de dag thams cad yaṅ dag pa ji lta ba bźin du rab tu śes te, śes nas kyaṅ
so sor ci rigs par chos ston pa, ’di ni sṅon gyi mtha’i pha rol gyi sems śes pa źes bya’o.

de la phyi ma’i mtha’i pha rol gyi sems śes pa gaṅ źe na?

sems can ’di’i da ltar gyi sbyin pa’i rgyu ni ma ’oṅs pa’i dus na ’di’i tshul khrims kyi rgyur
’gyur ro;sems can ’di’i da ltar tshul khrims kyi rgyu ni ma ’oṅs pa’i dus na ’di’i bzod
pa’i rgyur ’gyur ro;sems can ’di’i da ltar bzod pa’i rgyu ni ma ’oṅs pa’i dus na ’di’i brtson
’grus kyi rgyur ’gyur ro;sems can ’di’i da ltar brtson ’grus kyi rgyu ni ma ’oṅs pa’i
dus na ’di’i bsam gtan gyi rgyur ’gyur ro;sems can ’di’i da ltar bsam gtan gyi rgyu ni ma
’oṅs pa’i dus na ’di’i śes rab kyi rgyur ’gyur ro;sems can ’di’i da ltar ’jig rten pa’i śes
pa daṅ spyod pa’i rgyu ni ma ’oṅs pa’i dus na ’di’i ’jig rten las ’das pa’i rgyur ’gyur
ro;sems can ’di’i da ltar dbaṅ po dman pa’i rgyu ni ma ’oṅs pa’i dus na ’di’i theg pa chen
po’i rgyur ’gyur ro.

źes de ltar ma ’oṅs pa’i dus na sems can rnams kyi rgyu gaṅ dag daṅ, rkyen gaṅ dag daṅ, rnam
pa gaṅ dag ’byuṅ bar ’gyur ba’i sems can rnams kyi rgyu de dag daṅ, rkyen de dag daṅ, rnam
pa de dag byaṅ chub sems dpas yaṅ dag pa ji lta ba bźin du rab tu śes so.de sems can thams
cad yoṅs su smin par bya ba la skyo bar mi ’gyur te; de’i sems la ’jug pa’i śes pa daṅ,
chos kyi snod du gyur pa ji sñed pa, de sñed du chos ston to.’bras bu yod par chos ston pa
yin te, chos kyi gtam la ser sna mi byed pa,’di ni phyi ma’i mtha’i pha rol gyi sems śes
pa źes bya’o.

de la da ltar byuṅ ba’i pha rol gyi sems śes pa gaṅ źe na?

gaṅ da ltar byuṅ ba’i dus na sems can thams cad kyi sems daṅ sems las byuṅ ba gaṅ dag skye ba,
de dag thams cad byaṅ chub sems dpas yaṅ dag pa ji lta ba bźin du rab tu śes te:des ’dod
chags daṅ bcas pa’i sems kyaṅ ’dod chags daṅ bcas pa’i sems su yaṅ dag pa ji lta ba bźin
du rab tu śes so;’dod chags daṅ bral ba’i sems kyaṅ ’dod chags daṅ bral ba’i sems su yaṅ
dag pa ji lta ba bźin du rab tu śes so.de bźin du źe sdaṅ daṅ bcas pa daṅ, źe sdaṅ daṅ bral
ba daṅ;gti mug daṅ bcas pa daṅ, gti mug daṅ bral ba daṅ;ñon moṅs pa daṅ bcas pa daṅ, ñon
moṅs pa daṅ bral ba daṅ;bsdus pa daṅ, rnam par g-yeṅs pa daṅ;mñam par bźag pa daṅ, mñam par
ma bźag pa daṅ;byiṅ ba daṅ, rab tu ’dzin pa daṅ;rgod pa daṅ, mi rgod pa daṅ;rnam par źi
ba daṅ, rnam par ma źi ba daṅ;rnam par grol ba daṅ, rnam par ma grol ba daṅ;rgya che ba daṅ,
rgya che ba ma yin pa daṅ;chuṅ ṅu daṅ, yaṅs pa daṅ, chen por gyur pa daṅ,tshad med pa’i
sems kyaṅ tshad med pa’i sems su yaṅ dag pa ji lta ba bźin du rab tu śes te.

de ltar ñon moṅs pa gaṅ daṅ gaṅ gis sems can gaṅ daṅ gaṅ gi sems bsgribs par gyur pa, de dag
thams cad yaṅ dag pa ji lta ba bźin du rab tu śes te, śes nas kyaṅ śes rab kyis ji ltar ñon
moṅs pa las ṅes par ’byuṅ bar ’gyur bar chos ston to.de ’khor gaṅ du ’gro bar, thog ma
ñid du ’khor de’i sems la lta ste; bltas nas kyaṅ so so ci rigs par chos ston to.de ltar gaṅ
sems can de dag gi dbaṅ po mchog daṅ mchog ma yin pa śes pa, de dag thams cad yaṅ dag pa
ji lta ba bźin du rab tu śes so.

raṅ gi sems bsgribs pa’am, gźan gyi sems bsgribs par mi ’gyur ro.de ci’i phyir źe na?’di ltar
byaṅ chub sems dpa’ de’i sems kyi rgyun ni ye śes kyis rig pa, dran pas rig pa, blo gros
kyis rig pa, rtogs pas rig pa, śes rab kyis rig pa, byaṅ chub kyis rig pa’o.sems kyi rgyun
ni ñon moṅs pa daṅ bral ba, bag chags kyi mtshams sbyor ba’i ñon moṅs pa yaṅ dag par chad
pa dag pa, dri ma med pa, ’od gsal ba, kha na ma tho ba med pa, mi brlaṅ ba, ñon moṅs pa
med pa, rñog pa med pa, chos thams cad snaṅ bas rig pa, sems can thams cad kyi sems kyi spyod
pa la źugs śiṅ sems kyi rgyun śin tu rig pa ste.de ltar gaṅ de lta bu’i chos la sems
’bab pa śes pa la ’jug pa, ’di ni byaṅ chub sems dpa’i pha rol gyi sems śes pa’i mṅon par
śes pa mi zad pa’o.

