btsun pa śa ra dva ti’i bu, gźan yaṅ byaṅ chub sems dpa’ rnams kyi bsam pa yaṅ mi zad pa ste,
de ci’i phyir źe na?

bsam pa de yaṅ ma byas pas na, bcos ma ma yin no;g-yo med pas na, byas pa ma yin no;rab tu rtogs
pas na, g-yo med pa’o;sgyu med pas na, rab tu rtogs pa’o;dag pas na, sgyu med pa’o;draṅ
bas na, dag pa’o;gya gyu med pas na, draṅ ba’o;gsal bas na, gya gyu med pa’o;mi mñam pa
med pas na, gsal ba’o;sra bas na, mi mñam pa med pa’o;mi phyed pas na, sra ba’o;mkhraṅ bas
na, mi phyed pa’o; mi g-yo bas na, mkhraṅ ba’o;mi gnas pas na, mi g-yo ba’o;de la ma chags
pas na, mi gnas pa’o;bye brag tu ’phags pas na, de la ma chags pa’o;ma smad pas na, bye
brag tu ’phags pa’o;legs par byas pa’i las kyi phyir, ma smad pa’o;ma bśuṅs pas na, legs
par byas pa’i las so;’gyod pa med pas na, ma bśuṅs pa’o;gduṅ ba med pas na, ’gyod pa med pa’o;bden
par gyur pas na, mi gduṅ ba’o;slu ba med pas na, bden par gyur pa’o;ji skad smras
ba de bźin byed pas na, mi slu ba’o;legs par byas pas na, ji skad smras ba de bźin byed pa’o;rjes
su sbyor ba med pas na, legs par byas pa’o;’khrul pa med pas na, rjes su sbyor ba
med pa’o;legs par gnas pas na, ’khrul pa med pa’o;phyir mi zlogs pas na, legs par gnas pa’o;sems
can la lta bas na, phyir mi zlogs pa’o;sñiṅ rje chen po’i rtsa ba yin pas na, sems
can la lta ba’o;yoṅs su mi skyo bas na, sñiṅ rje chen po’i rtsa ba’o;sems can yoṅs su smin
par bya ba’i cho ga śes pas na, yoṅs su mi skyo ba’o;bdag la bde ba med pas na, sems can
yoṅs su smin par bya ba’i cho ga śes pa’o;lan mi re bas na, bdag la bde ba med pa’o;zaṅ ziṅ
med pas na, lan re ba med pa’o;chos la rton par gyur pas na, zaṅ ziṅ med pa’o;sems can
mthu chuṅ ba rnams la lta bas na, chos la rton par gyur pa’o;dpuṅ gñen du gyur pas na, sems
can mthu chuṅ ṅu la lta ba’o;skyabs su gyur pas na, dpuṅ gñen du gyur pa’o;mgon du gyur
pas na, skyabs su gyur pa’o; ñon mi moṅs pas na, mgon du gyur pa’o;śin tu brtags pas na, ñon
mi moṅs pa’o;brgal ba med pas na, śin tu brtags pa’o;bsam pa dge bas na, brgal ba med pa’o;ci
yaṅ med pas na, bsam pa dge ba’o;śin tu yoṅs su dag pas na, ci yaṅ med pa’o;śin tu
dkar bas na, śin tu yoṅs su dag pa’o;naṅ dri ma med pas na, śin tu dkar ba’o;phyi rol dag
pas na, naṅ dri ma med pa’o;rnam pa thams cad yoṅs su dag pas na, phyi rol dag pa’o.

btsun pa śa ra dva ti’i bu, byaṅ chub sems dpa’ rnams kyi bsam pa de ni ser sna spaṅ ba’i phyir
blta ste, sems can ser sna can yoṅs su smin par byed pas bsam pa mi zad par blta’o;

bsam pa ni ’chal pa’i tshul khrims kyi dri ma spaṅ ba’i phyir blta ste, sems can tshul khrims
’chal pa yoṅs su smin par byed pas bsam pa mi zad par blta’o;

bsam pa ni gnod sems daṅ, tha ba daṅ, ñes pa spaṅ ba’i phyir blta ste, ñes par sems pa’i sems
can yoṅs su smin par byed pas bsam pa mi zad par blta’o;

bsam pa ni le lo spaṅ ba’i phyir blta ste, sems can le lo can yoṅs su smin par byed pas bsam
pa mi zad par blta’o;

bsam pa ni sems rnam par g-yeṅ ba gtoṅ ba’i phyir blta ste, sems can sems rnam par g-yeṅ ba
yoṅs su smin par byed pas bsam pa mi zad par blta’o;

bsam pa ni ’chal pa’i śes rab spaṅ ba’i phyir blta ste, sems can śes rab ’chal pa yoṅs su smin
par byed pas bsam pa mi zad par blta’o;

btsun pa śa ra dva ti’i bu, de ltar na bsam pa ni sems can thams cad kyi mi dge ba’i chos thams
cad spaṅ ba’i phyir blta ste; sems can thams cad dge ba’i chos la sbyor du ’dzud pas bsam
pa mi zad par blta’o.

btsun pa śa ra dva ti’i bu, ’di ni byaṅ chub sems dpa’ rnams kyi bsam pa mi zad pa źes bya’o.

