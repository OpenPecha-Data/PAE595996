btsun pa śa ra dva ti’i bu, gźan yaṅ byaṅ chub sems dpa’ rnams kyi sñiṅ rje chen po yaṅ mi zad
pa ste. de ci’i phyir źe na? sṅon du ’gro ba’i phyir ro.

btsun pa śa ra dva ti’i bu, ’di lta ste dper na: dbugs dbyuṅ ba daṅ rṅub pa ni skyes bu’i srog
gi dbaṅ po’i sṅon du ’gro ba’o. de bźin du theg pa chen po yaṅ dag par bsgrub pa’i phyir
byaṅ chub sems dpa’i sñiṅ rje chen po ni sṅon du ’gro ba’o.

’di lta ste dper na: ’khor los sgyur ba’i rgyal po’i ’khor lo rin po che ni rin po che sna bdun
gyi sṅon du ’gro ba’o. de bźin du byaṅ chub sems dpa’ rnams thams cad mkhyen pa’i ye śes
yaṅ dag par bsgrub pa la sñiṅ rje chen po ni sṅon du ’gro ba’o.

’di lta ste dper na: tshoṅ dpon nam khyim bdag bu gcig pa la sñiṅ thag pa nas sdug par ’dzin
pa. de bźin du sñiṅ rje chen po la rab tu gnas pa’i byaṅ chub sems dpa’ sems can thams cad
la sñiṅ thag pa nas sdug par ’dzin pa yin no.

btsun pa śa ra dva ti’i bu, sñiṅ rje chen po źes bya ba ni, ’di bdag ñid kyis bya bas na, de’i
phyir sñiṅ rje chen po źes bya’o;raṅ gi bya bas na, sñiṅ rje chen po’o;gźan gyi skabs mi
rñed pas na, sñiṅ rje chen po’o.

g-yo med pa las byuṅ bas na, sñiṅ rje chen po ni bsam pa thag pa nas bya ba’o;sgyu med pa las
byuṅ bas na, sñiṅ rje chen po ni sbyor ba bya ba’o;phyir mi ldog pa las byuṅ bas na, sñiṅ
rje chen po ni lhag pa’i bsam pas bya ba’o;ma bcos pa las byuṅ bas na, sñiṅ rje chen po
ni raṅ bźin rig pa’o;lam draṅ po las byuṅ bas na, sñiṅ rje chen po ni raṅ bźin gyis yoṅs su
dag pa’o;gsal ba las byuṅ bas na, sñiṅ rje chen po ni sems gya gyu med pa’o;sems can thams
cad la ’dud pa las byuṅ bas na, sñiṅ rje chen po ni ṅa rgyal med pa’o;sems can tshad med
pa’i phyir, sñiṅ rje chen po ni tshad med pa las byuṅ ba’o;de bźin gśegs pa’i sku ’thob
pa las byuṅ bas na, sñiṅ rje chen po ni bdag gi lus la mi lta ba’o;sdig pa thams cad mi bya
ba las byuṅ bas na, sñiṅ rje chen po ni srog la yid mi rton pa’o;byaṅ chub kyi sems las
byuṅ bas na, sñiṅ rje chen po ni pha rol sruṅ ba’o;raṅ gi sems yoṅs su dag pa las byuṅ bas
na, sñiṅ rje chen po ni sems can sruṅ ba’o;sems can thams cad kyi sdug bsṅal sel ba las byuṅ
bas na, sñiṅ rje chen po ni dbul po daṅ, sdug bsṅal ba daṅ, mgon med pa la lta ba’o;blo
mi ’gyur ba las byuṅ bas na, sñiṅ rje chen po ni dam bcas pa brtan pa’o;bdag daṅ, saṅs rgyas
daṅ, lha rnams mi slu ba las byuṅ bas na, sñiṅ rje chen po ni bden pa la lta ba’o;legs
par byas pa’i las las byuṅ bas na, sñiṅ rje chen po ni spyod pa dag pa’o;pha rol la bde
ba rab tu sbyin pa las byuṅ bas na, sñiṅ rje chen po ni bdag gi bde ba gtoṅ ba’o;sred pa med
pa las byuṅ bas na, sñiṅ rje chen po ni gźan gyi bde ba skyed pa’o;brtson ’grus brtan pa
rtsom pa las byuṅ bas na, sñiṅ rje chen po ni sems can thams cad kyi khur khyer ba’o;sems
can mthu chuṅ ba’i ñes pa daṅ du len pa las byuṅ bas na, sñiṅ rje chen po ni bla ma’i bzod
pa yaṅ dag par blaṅs pa’o;sems can na ba rnams la rim gro byed pa las byuṅ bas na, sñiṅ
rje chen po ni chags pa daṅ smad pa sel ba’o;dman pa la mos pa’i sems can yoṅs su smin par
bya ba las byuṅ bas na, sñiṅ rje chen po ni chos kyi dbaṅ phyug thob pa’o;pha rol gyi yon
tan brjod pa las byuṅ bas na, sñiṅ rje chen po ni raṅ gi yon tan mi spyoms pa’o;zag pa med
pa’i bde ba ’dod pa las byuṅ bas na, sñiṅ rje chen po ni sdug bsṅal thams cad la ci mi
sñam pa’o;las legs par byas te mi ’gyod pa las byuṅ bas na, sñiṅ rje chen po ni sdug ciṅ phoṅs
pa’i dṅos po yoṅs su gtoṅ ba’o;tshul khrims ’chal pa’i sems can rnams sruṅ ba las byuṅ
bas na, sñiṅ rje chen po ni tshul khrims legs par bsruṅs pas byuṅ ba’o;rdo rje’i lus ’thob
pa las byuṅ bas na, sñiṅ rje chen po ni lus la gnod par byas pa daṅ du len pa’o;lus daṅ
srog la mi lta ba las byuṅ bas na, sñiṅ rje chen po ni sems can yoṅs su smin par byed pa’o;yan
lag daṅ ñiṅ lag yoṅs su gtoṅ ba las byuṅ bas na, sñiṅ rje chen po ni mi lta ba’o;raṅ
gi dge ba’i rtsa ba mi ’dod pa las byuṅ bas na, sñiṅ rje chen po ni sems can pha rol po’i
dge ba’i rtsa ba skyed pa’o;phyir yaṅ ’dod pa’i khams su dmigs pa las byuṅ bas na, sñiṅ rje
chen po ni bsam gtan gyi ro mi myaṅ ba’o;chags pa med pa’i ye śes snaṅ ba las byuṅ bas
na, sñiṅ rje chen po ni kun nas snaṅ ba’o;dge ba’i rtsa ba daṅ tshogs kun la mi smod pa las
byuṅ bas na, sñiṅ rje chen po ni śes rab la mi ltos pa’o;sems can thams cad kyi bsam pa
rdzogs par bya ba las byuṅ bas na, sñiṅ rje chen po ni kun tu bkye ba’o;sṅon gyi smon lam
mi gtoṅ ba las byuṅ bas na, sñiṅ rje chen po ni sems can thams cad rab tu thar par byed pa’o;’dus
byas la sems can yoṅs su smin par bya ba las byuṅ bas na, sñiṅ rje chen po ni ’dus
ma byas la mi reg pa’o;saṅs rgyas kyi tshul khrims la sems can rnams rab tu ’god pa las byuṅ
bas na, sñiṅ rje chen po ni tshul khrims ’chal pa’i sems can rnams la lta ba’o.

btsun pa śa ra dva ti’i bu, de ltar byaṅ chub sems dpa’i ṅes par ’byuṅ ba gaṅ ci yaṅ ruṅ ste,
de dag thams cad sñiṅ rje chen po las skyes pa ste, de’i phyir sñiṅ rje chen po źes bya’o.’di
ltar sbyin par byed pa daṅ, tshul khrims su byed pa daṅ, bzod par byed pa daṅ, brtson
’grus su byed pa daṅ, bsam gtan du byed pa daṅ, śes rab tu byed pa daṅ, thabs su byed pa
daṅ, byaṅ chub kyi phyogs kyi chos thams cad byed pa ni sñiṅ rje chen po’o.raṅ byuṅ gi ye
śes sgrub par byed pa daṅ, legs par bya ba byed pa daṅ, ’gyod pa med par byed pa daṅ, gdon
mi za bar byed pa ni sñiṅ rje chen po’o.sems can thams cad kyi bya ba ci yod ces so sor
ñe bar gnas pa las byuṅ bas na, de’i phyir sñiṅ rje chen po źes bya’o.

btsun pa śa ra dva ti’i bu, ’di ni byaṅ chub sems dpa’ rnams kyi sñiṅ rje chen po mi zad pa
źes bya’o.

