btsun pa śa ra dva ti’i bu, gźan yaṅ byaṅ chub sems dpa’ rnams kyi thabs mi zad pa ste.

de la thabs gaṅ źe na?

thabs gaṅ gis byaṅ chub sems dpa’ saṅs rgyas kyi chos thams cad rnam par sgrub ciṅ sloṅ ba ste;

thabs ni byaṅ chub sems dpa’i dge ba’i chos thams cad ñe bar gźog pa’o;thabs ni bsam pa ṅes
par sems pa’o;thabs ni sbyor ba rgyun mi ’chad pa’o;thabs ni lhag pa’i bsam pas bye brag tu
’phags pa’i chos ’dod pa’o;thabs ni sbyin pas pha rol tu phyin pa thams cad yoṅs su rdzogs
par byed pa’o;thabs ni tshul khrims kyis skye ba thams cad ’dzin pa’o;thabs ni bzod pas
byaṅ chub kyi phyir lus daṅ, ṅag daṅ, sems kyi rgyan to;thabs ni brtson ’grus kyis ’jug pa
daṅ gnas pa la brtson pa’o;thabs ni bsam gtan gyis bsam gtan las phyir ldog par śes pa’o;thabs
ni śes rab kyis ’dus ma byas spoṅ ba’o;thabs ni byams pas dpuṅ gñen med pa rnams kyi
skyabs so;thabs ni sñiṅ rjes ’khor ba la mi smod pa’o;thabs ni dga’ bas dga’ ba daṅ mi dga’
ba la mi mjed pa’o;thabs ni btaṅ sñoms kyis dge ba’i rtsa ba daṅ tshogs thams cad ’phel
ba’o;thabs ni lha’i mig gis saṅs rgyas kyi spyan ’thob pa’o;thabs ni lha’i rna bas saṅs
rgyas kyi sñan ’thob pa’o;thabs ni pha rol gyi sems śes pas dbaṅ po mchog daṅ mchog ma yin
pa śes pa ’thob pa’o;thabs ni sṅon gyi gnas rjes su dran pas dus gsum la chags pa med par
śes pa’o;thabs ni rdzu ’phrul bya ba śes pas de bźin gśegs pa’i rdzu ’phrul ’thob pa’o;thabs
ni sems can dag gi bsam pa rnams la ’jug pa’o;thabs ni spyod pa’i mtshan ñid rab tu śes
pa’o;thabs ni rgal nas ’jug pa’o, źugs nas kyaṅ rgal ba’o;thabs ni ñon moṅs pa med pas kun
nas ñon moṅs pa’o;thabs ni khur bor nas khur khyer ba’o;thabs ni tshad yod pa tshad med
par ston pa’o;thabs ni tshad med pa tshad yod par ston pa’o;thabs ni dbaṅ po źan pa rnams
la gsal bar byed pa’o;thabs ni dus daṅ dus ma yin pa śes pa’o;thabs ni lam la lam ṅan par
’gro ste, lam ṅan pa la gnas pa’i sems can rnams yaṅ dag pa’i lam la rab tu ’god pa’o;thabs
ni ñuṅ ṅu las maṅ por byed do, maṅ po las tshad med par byed do;thabs ni bye ba’i sems
can rnams ’dum par byed do;thabs ni tha ma daṅ, ’briṅ daṅ, rab la gnas pa’o;thabs ni mya ṅan
las ’das pa’i rigs pa las ’khor ba’i rigs par ltuṅ ṅo;thabs ni thar pa las bciṅs pa tshol
lo;thabs ni śes bya zad par byed de, śes bya zad par yaṅ mi ltuṅ ṅo;thabs ni spyod lam
thams cad ’khrugs par byed la spyod lam rnams las kyaṅ mi ñams so;thabs ni sems can la lta
ba’i tshul khrims la ma yin no;thabs ni bsdu bas lta ba la rten gyi rtsod pas ni ma yin no;thabs
ni sgra ’byin pa’o;thabs ni khams gsum pa spyod yul ba’o;thabs ni rnam par thar pa’i
sgo gsum ’thob pa’i mtshan ñid spyod pa’o;thabs ni ’phags pa ma yin pa’i skye bo daṅ ’dres
kyi, ’phags pa’i skye bo daṅ ma ’dres pa’o;thabs ni mya ṅan las ’das pa la rgyab kyis
bltas śiṅ ’khor ba la mṅon du phyogs pa’o;thabs ni bdud kyi spyod yul na ñon moṅs pa med par
snaṅ ba’o;thabs ni thams cad nas thams cad de, thams cad nas thams cad ba’aṅ ma yin te.

btsun pa śa ra dva ti’i bu, ’di ni byaṅ chub sems dpa’ rnams kyi thabs mi zad pa źes bya’o.

btsun pa śa ra dva ti’i bu, ’di dag ni byaṅ chub sems dpa’ rnams kyi mi zad pa brgyad cu ste;
mi zad pa ’dir saṅs rgyas kyi chos thams cad chud ciṅ ’dus pa’o.

