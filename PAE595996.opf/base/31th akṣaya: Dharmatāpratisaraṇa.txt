de la chos ñid ni gaṅ, gaṅ zag ni gaṅ źe na?

gaṅ gaṅ zag tu lta ba la gnas te, chos kha cig la rtsom pa, ’di ni gaṅ zag ces bya’o; gaṅ gaṅ
zag tu lta ba de’i rtsom pa yoṅs su śes pa, ’di ni chos ñid ces bya’o.

gźan yaṅ so so’i skye bo’i gaṅ zag daṅ,so so’i skye bo dge ba’i gaṅ zag daṅ,dad pas rjes su
’braṅ ba’i gaṅ zag daṅ,chos kyi rjes su ’braṅ ba’i gaṅ zag daṅ,brgyad pa’i gaṅ zag daṅ,rgyun
du źugs pa’i gaṅ zag daṅ,lan cig phyir ’oṅ ba’i gaṅ zag daṅ,phyir mi ’oṅ ba’i gaṅ zag daṅ,dgra
bcom pa’i gaṅ zag daṅ,raṅ saṅs rgyas kyi gaṅ zag daṅ,byaṅ chub sems dpa’i gaṅ zag
daṅ,gaṅ zag gcig ’jig rten du byuṅ na skye bo maṅ po la phan pa daṅ, skye bo maṅ po la bde
ba daṅ, ’jig rten la sñiṅ brtse ba daṅ, lha daṅ, mi’i skye bo phal po che’i don gyi phyir,
phan pa’i phyir, bde ba’i phyir lha daṅ mi rnams kyi ston pa saṅs rgyas bcom ldan ’das gaṅ
zag gcig po ’jig rten du byuṅ ste,’di ni gaṅ zag ces bya’o.gaṅ zag gi sgra de dag thams
cad ni de bźin gśegs pa’i kun rdzob kyi tshig gi gnas kyis sems can rnams draṅ ba’i phyir
bstan pa ste;de la gaṅ dag mṅon par źen pa, de dag ni rton pa ma yin pa źes bya ste,de dag
rton pa la gzud pa’i phyir bcom ldan ’das kyis kyaṅ: chos ñid la rton cig, gaṅ zag la ni
ma yin no! źes gsuṅs so.

de la chos ñid gaṅ źe na?

’di lta ste: ’gyur ba med pa daṅ,sgro btags pa med pa daṅ,bya ba med pa daṅ,rnam par byaṅ ba
med pa daṅ,mi gnas pa daṅ,rab tu mi gnas pa daṅ,rtsa ba med pa daṅ,thams cad du mñam pa daṅ,mñam
pa dag la mñam pa daṅ,mi mñam pa dag la mñam pa daṅ,mñam pa daṅ mi mñam pa dag la
mñam pa daṅ,rtog pa med pa daṅ,rtsom pa med pa daṅ,chos thams cad la skyon med pa rñed pa
daṅ,śin tu nam mkha’i raṅ bźin gyi phyir mtshan ñid,’di ni chos ñid ces bya’o.

de la gaṅ dag chos ñid la rton pa dag ni khams gaṅ la yaṅ mi rton to.

de bas na chos kyi sgo’i tshul la ’jug pa ’dis chos thams cad la rton pa’i phyir chos thams
cad chos ñid kho nar ’gyur ba,

’di ni chos ñid la rton gyi gaṅ zag la mi rton pa źes bya ste.

btsun pa śa ra dva ti’i bu, de dag ni byaṅ chub sems dpa’ rnams kyi rton pa bźi mi zad pa’o.

