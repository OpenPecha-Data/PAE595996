de la byaṅ chub sems dpa’ rnams kyi rdzu ’phrul bya ba śes pa mṅon par śes pa gaṅ źe na?

gaṅ ’dun pa daṅ, brtson ’grus daṅ, sems daṅ, dpyod pas rab tu zin pa’i chos rnams sgrub pa daṅ,
las su ruṅ ba daṅ, dbaṅ byed pasdes rdzu ’phrul gyi rkaṅ pa bźi po ’di dag śin tu bsgoms
pa’i phyir mṅon par ’du byed pa med pa’i rdzu ’phrul mṅon du thob par ’gyur te, de rdzu
’phrul gyi cho ’phrul rnam pa du ma myoṅ bar ’gyur ro.

de’i rdzu ’phrul gyi cho ’phrul de dag ni sems can la lta ba’i phyir rgya cher sems can yoṅs
su smin par byed par ’gyur te;de’i rdzu ’phrul gyi cho ’phrul gaṅ gis sems can gdul bar bya
ba’i rdzu ’phrul gyi cho ’phrul de daṅ de sems can rnams la ñe bar ston te, gzugs su’am,
stobs su’am, byin gyi rlabs su yaṅ ruṅ ste.de gzugs daṅ kha dog tu snaṅ ba gaṅ daṅ gaṅ gis
sems can ’dul bar ’gyur ba’i gzugs daṅ kha dog tu snaṅ ba de daṅ de ñid sems can rnams
la ñe bar ston to; saṅs rgyas kyi gzugs daṅ kha dog tu snaṅ ba’am, byaṅ chub sems dpa’i gzugs
daṅ kha dog tu snaṅ ba’am, raṅ saṅs rgyas kyi gzugs daṅ kha dog tu snaṅ ba’am, ñan thos
kyi gzugs daṅ kha dog tu snaṅ ba’am, brgya byin gyi gzugs daṅ kha dog tu snaṅ ba’am, ’jig
rten skyoṅ ba’i gzugs daṅ kha dog tu snaṅ ba’am, ’khor los sgyur ba’i gzugs daṅ kha dog
tu snaṅ ba’am, de bźin du khyab ’jug daṅ, skem byed daṅ, dbaṅ phyug chen po daṅ, tshaṅs pa
daṅ, skye dgu’i bdag po’i gzugs daṅ kha dog tu snaṅ ba’am, gaṅ de ma yin pa’i gzugs daṅ kha
dog tu snaṅ ba tha na dud ’gro’i skye gnas kyi gzugs daṅ kha dog tu snaṅ ba gaṅ daṅ gaṅ
gis sems can ’dul bar ’gyur ba’i gzugs daṅ kha dog tu snaṅ ba de daṅ de ñid ston te, mos
pa ji lta ba bźin du sems can rnams la chos ston to.

de stobs gaṅ daṅ gaṅ gis stobs sñems pa daṅ, khro ba daṅ, ṅa rgyal daṅ, rgyags pa daṅ, dregs
pa’i śas che ba’i sems can rnams gdul bar bya ba’i stobs de daṅ de ñid ston te; yaṅ na brgya
byin gyi stobs sam, yaṅ na tshaṅs pa’i stobs sam, yaṅ na ’jig rten skyoṅ ba’i stobs sam,
yaṅ na ’khor los sgyur ba’i stobs sam, yaṅ na tshan po che’i stobs sam, yaṅ na sred med
kyi bu’i stobs kyi bźi cha’am, yaṅ na sred med kyi bu’i stobs kyi phyed dam, yaṅ na sred
med kyi bu’i stobs kyaṅ ruṅ ste;byaṅ chub sems dpa’i stobs gaṅ daṅ ldan pas sor mo gsum gyis
ri’i rgyal po ri rab bteg ste, ’phaṅ du dpag tshad ’bum drug khri bźi stoṅ tsam la rgyar
dpag tshad brgyad khri bźi stoṅ du ’phaṅs pa’aṅ; ’di lta ste dper na skyu ru ra’i ’bras
bu gcig bźin du ’jig rten gyi khams gźan du ’phaṅs kyaṅ, byaṅ chub sems dpa’ de’i stobs la
ñams pa med do.stoṅ gsum gyi stoṅ chen po’i ’jig rten gyi khams ’di ltar rgya che ba, ’di
ltar yaṅs pa, chu’i khams nas bzuṅ ste, steṅ du ’og min gyi bar la thug pa ’di lag mthil
gyi steṅ du bźag ste bskal pa’am, bskal pa las lhag par ’dug la spyod lam thams cad kyaṅ ston
te.byaṅ chub sems dpa’i de lta bu’i stobs daṅ, sems can stobs sñems śiṅ khro ba daṅ, ṅa
rgyal daṅ, rgyags pa daṅ, dregs pa’i śas che ba rnams la stobs sñems pa daṅ, khro ba daṅ,
ṅa rgyal daṅ, dregs pa gdul ba’i phyir chos ston to.

de rdzu ’phrul gyi rkaṅ pa de dag gis byin gyi rlabs kyis ye śes ’thob bo. byaṅ chub sems dpa’i
byin gyi rlabs kyis ye śes de dag gaṅ daṅ gaṅ la byin gyis brlabs pa, de de kho na bźin
du ’gyur te, des gal te: rgya mtsho chen po la ba laṅ gi rjes tsam du gyur cig! ces ba laṅ
gi rjes su byin gyis brlabs na, ba laṅ gi rjes tsam du ’dug go; ba laṅ gi rjes kyaṅ rgya
mtsho chen por gyur cig! ces byin gyis brlabs na, rgya mtsho chen po ñid du ’dug go.

gal te sreg pa’i bskal pa chu’i phuṅ por gyur cig! ces byin gyis brlabs na, de chu’i phuṅ po
ñid du ’dug go; chu’i phuṅ po yaṅ me’i phuṅ por gyur cig! ces byin gyis brlabs na, me’i phuṅ
po ñid du ’dug go; me’i phuṅ po yaṅ rluṅ gi phuṅ por gyur cig! ces byin gyis brlabs na,
de rluṅ gi phuṅ po ñid du ’dug go; rluṅ gi phuṅ po yaṅ me’i phuṅ por gyur cig! ces byin
gyis brlabs na, de me’i phuṅ po ñid du ’dug go; me’i phuṅ po yaṅ sa’i phuṅ por gyur cig! ces
byin gyis brlabs na, de sa’i phuṅ po ñid du ’dug go; sa’i phuṅ po yaṅ me’i phuṅ por gyur
cig! ces byin gyis brlabs na, de me’i phuṅ po ñid du ’dug go. de bźin du tha ma daṅ, ’briṅ
daṅ, rab kyi chos gaṅ daṅ gaṅ byin gyi rlabs kyis byin du brlabs pa, de dag de kho na bźin
du ’dug go.

de’i byin gyi rlabs de ni, saṅs rgyas bcom ldan ’das rnams ma gtogs par, brgya byin nam, tshaṅs
pa’am, bdud dam, bdud kyi ris kyi lha’am sus kyaṅ ruṅ ste, ’jig rten du chos daṅ ’thun
pas sus kyaṅ bskyod pa’am, bsgul ba’am, mi snaṅ bar byed mi nus te; sems can gyi ris na gaṅ
byaṅ chub sems dpa’i byin gyi rlabs de la bskyod pa’am, bsgul ba’am, mi snaṅ bar byed nus
pa’i sems can de gaṅ yaṅ med do.de byaṅ chub sems dpa’i byin gyi rlabs kyi ye śes kyi stobs
bskyed pa des brjod pa sna tshogs daṅ, dga’ ba daṅ, mgu ba lhur len pa’i sems can rnams
la sgra ji lta ba bźin du ’jug pas chos ston to.

de’i rdzu ’phrul gyi rkaṅ pa de dag kyaṅ mṅon par ’phags pa’o;raṅ gi kha na las pa’o;bdud daṅ,
ñon moṅs pa thams cad kyi yul las ’das pa’o;saṅs rgyas kyi yul la ’jug pa’o;sems can thams
cad la mi gnod par sbyor ba’o;dge ba’i rtsa ba daṅ tshogs thams cad bsags pa’o;bdud daṅ
bdud kyi ris kyi lha rnams kyis mi ’phrogs pa ste;

btsun pa śa ra dva ti’i bu, ’di ni byaṅ chub sems dpa’ rnams kyi rdzu ’phrul bya ba śes pa’i
mṅon par śes pa mi zad pa ste;

btsun pa śa ra dva ti’i bu, ’di dag ni byaṅ chub sems dpa’ rnams kyi mṅon par śes pa lṅa mi
zad pa źes bya’o.

