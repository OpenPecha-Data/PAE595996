btsun pa śa ra dva ti’i bu, gźan yaṅ byaṅ chub sems dpa’ rnams kyi yaṅ dag par spoṅ ba bźi yaṅ
mi zad pa ste. bźi gaṅ źe na?

’di lta ste: 1) sdig pa mi dge ba’i chos ma skyes pa rnams mi bskyed pa’i phyir ’dun pa skyed,
’bad, brtson ’grus rtsom ste, sems rab tu ’dzin ciṅ, yaṅ dag par rab tu ’jog pa daṅ;

2) sdig pa mi dge ba’i chos skyes pa rnams spaṅ ba’i phyir ’dun pa skyed, bad, brtson ’grus
rtsom ste, sems rab tu ’dzin ciṅ, yaṅ dag par rab tu ’jog pa daṅ;

3) dge ba’i chos ma skyes pa rnams bskyed pa’i phyir ’dun pa skyed, ’bad, brtson ’grus rtsom
ste, sems rab tu ’dzin ciṅ, yaṅ dag par rab tu ’jog pa daṅ;

4) dge ba’i chos skyes pa rnams gnas pa daṅ, bsgom pa daṅ, phyir źiṅ ’byuṅ ba daṅ, chud za bar
mi ’gyur ba daṅ, ñams par mi ’gyur ba daṅ, śin tu rgyas par bya ba’i phyir ’dun pa skyed,
’bad, brtson ’grus rtsom ste, sems rab tu ’dzin ciṅ, yaṅ dag par rab tu ’jog pa’o.

1) gaṅ sdig pa mi dge ba’i chos ma skyes pa rnams mi bskyed pa’i phyir ’dun pa skyed ces bya
ba, de ni tshul bźin yid la byed pa’i tshig bla dags so.’bad, brtson ’grus rtsom źes bya
ba, de ni tshul bźin yid la byed pa mi ’dor ba’i tshig bla dags so.sems rab tu ’dzin ciṅ yaṅ
dag par rab tu ’jog ces bya ba, de ni tshul bźin du rtog pa’i tshig bla dags so.

de ci’i phyir źe na? tshul bźin rab tu sbyor ba ni sdig pa mi dge ba’i chos rnams kun tu mi
spyod pa’i phyir ro.

de la sdig pa mi dge ba’i chos rnams gaṅ źe na? gaṅ ’di: tshul khrims kyi mi ’thun pa’i phyogs
daṅ, tiṅ ṅe ’dzin gyi mi ’thun pa’i phyogs daṅ, śes rab kyi mi ’thun pa’i phyogs so.

de la tshul khrims kyi mi ’thun pa’i phyogs gaṅ źe na? gaṅ ’di tshul khrims ñams pa daṅ, gaṅ
dag gźan gyi tshul khrims kyaṅ ñams par byed pa’i chos ci yaṅ ruṅ ste, gaṅ dag tshul khrims
kyi phuṅ po’i mi ’thun pa’i phyogs su ’gyur ba, ’di ni tshul khrims kyi mi ’thun pa’i phyogs
śes bya’o.

de la tiṅ ṅe ’dzin gyi mi ’thun pa’i phyogs gaṅ źe na? gaṅ ’di cho ga ñams pa ste, gaṅ dag gźan
gyi sems kyaṅ rnam par g-yeṅ bar byed pa’i chos ci yaṅ ruṅ ste, gaṅ dag tiṅ ṅe ’dzin gyi
phuṅ po’i mi ’thun pa’i phyogs su ’gyur ba, ’di ni tiṅ ṅe ’dzin gyi mi ’thun pa’i phyogs
śes bya’o.

de la śes rab kyi mi ’thun pa’i phyogs gaṅ źe na? gaṅ ’di lta ba ñams pa ste, gaṅ dag gźan gyi
lta ba yaṅ ñams par byed pa, kun nas ldaṅ ba daṅ, sgrib pa daṅ, chod par ’gyur ba’i chos
ci yaṅ ruṅ ste, gaṅ dag śes rab kyi phuṅ po’i mi ’thun pa’i phyogs su ’gyur ba, ’di ni śes
rab kyi mi ’thun pa’i phyogs śes bya ste.

’di ni sdig pa mi dge ba’i chos rnams śes bya’o.

tshul bźin yid la byed pa gaṅ gis sdig pa mi dge ba’i chos ’di lta bu ma skyes pa rnams skye
ba’i go skabs mi ’byed pa, ’di ni yaṅ dag par spoṅ ba daṅ po źes bya’o.

2) gaṅ yaṅ sdig pa mi dge ba’i chos skyes pa rnams spaṅ ba’i phyir ’dun pa skyed, ’bad, brtson
’grus rtsom ste, sems rab tu ’dzin ciṅ, yaṅ dag par rab tu ’jog ces bya ba, de ni tshul
bźin yid la byed pa’i tshig bla dags so.

de ci’i phyir źe na? sdig pa mi dge ba’i chos de dag sems la phuṅ por gyur pa med de, yul na
mi gnas, phyogs na mi gnas śiṅ, gdags par mi nus pa’i phyir ro.

gaṅ sdig pa mi dge ba’i chos de dag sems la kun tu ’byuṅ ba spaṅ ba śes pa nirgyu daṅ dmigs
pa gaṅ gis sdug pa’i rnam par ’dod chags sam, khoṅ khro ba’i rnam par źe sdaṅ ṅam, ma rig
pa’i rnam par gti mug skye ba’aṅ ruṅ ste, de dag la mi sdug pa’i tshul bźin yid la byed pas
ni ’dod chags źi bar byed, byams pas ni źe sdaṅ, rten ciṅ ’brel bar ’byuṅ ba la ’jug pas
ni gti mug źi bar byed pa ste;gaṅ ñon moṅs pa ’di dag źi ba, ’di ni spaṅ ba źes bya’o.

tha sñad btags pa gzuṅ gi don dam par na de la gaṅ spaṅ ba’i chos gaṅ yaṅ mi dmigs te, chos
thams cad mñam pa ñid du mṅon sum pas na, de’i phyir yaṅ dag par spoṅ ba źes bya ste,

’di ni yaṅ dag par spoṅ ba gñis pa źes bya’o.

3) gaṅ yaṅ dge ba’i chos ma skyes pa rnams bskyed pa’i phyir ’dun pa skyed, ’bad, brtson ’grus
rtsom ste, sems rab tu ’dzin ciṅ, yaṅ dag par rab tu ’jog ces bya ba, de ni tshad med pa’i
tshig śin tu bstan pa’o.

de ci’i phyir źe na? gaṅ dag byaṅ chub sems dpas yaṅ dag par bsgrub par bya ba’i chos, de dag
ni tshad med pa’i phyir ro.de la ’dun pa ni dge ba’i chos thams cad kyi rtsa ba’o;brtson
’grus ni dge ba’i chos thams cad yaṅ dag par sgrub pa’o;sems yaṅ dag par ’dzin pas ni dge
ba’i chos thams cad ñams su lon par byed de.dge ba’i chos de dag la dpyod ciṅ rnam par ’byed
pa ste,

’di ni yaṅ dag par spoṅ ba gsum pa źes bya’o.

4) gaṅ yaṅ dge ba’i chos skyes pa rnams gnas pa daṅ, bsgom pa daṅ, phyir źiṅ ’byuṅ ba daṅ, chud
za bar mi ’gyur ba daṅ, ñams par mi ’gyur ba daṅ, śin tu rgyas par bya ba’i phyir ’dun
pa skyed, ’bad, brtson ’grus rtsom ste, sems rab tu ’dzin ciṅ, yaṅ dag par rab tu ’jog ces
bya ba, de ni byaṅ chub tu yoṅs su bsṅos pa’i dge ba’i rtsa ba’i tshig bla dags so.

de’i phyir źe na? byaṅ chub tu yoṅs su bsṅos pa’i dge ba’i rtsa ba ni byaṅ chub kyi sñiṅ po’i
mthar ma thug gi bar du bar ma dor chud mi za ba’i phyir ro.de’i phyir źe na? ’di ltar dge
ba’i rtsa ba de ni khams gsum pa thams cad la mi gnas pa’i phyir te.dge ba’i rtsa ba gaṅ
khams gsum pa la gnas pa, de ni yoṅs su zad par ’gyur gyi; dge ba’i rtsa ba gaṅ khams gsum
pa la mi gnas par thams cad mkhyen pa ñid du yoṅs su bsṅos pa, de ni byaṅ chub kyi sñiṅ
po’i mthar ma thug gi bar du bar ma dor gaṅ yaṅ zad par mi ’gyur ro.

’di ni byaṅ chub sems dpa’i yaṅ dag par spoṅ ba bźi źes bya ste.

btsun pa śa ra dva ti’i bu, de dag ni byaṅ chub sems dpa’ rnams kyi yaṅ dag par spoṅ ba bźi
mi zad pa’o.

