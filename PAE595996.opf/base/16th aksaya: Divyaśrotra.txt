de la byaṅ chub sems dpa’ rnams kyi lha’i rna ba’i mṅon par śes pa mi zad pa gaṅ źe na?

gaṅ lha thams cad kyi lha’i rna ba daṅ, gaṅ klu thams cad daṅ, gnod sbyin thams cad daṅ, dri
za daṅ, lha ma yin daṅ, nam mkha’ ldiṅ daṅ, mi’am ci daṅ, lto ’phye chen po daṅ, mi daṅ mi
ma yin pa thams cad kyi lha’i rna ba daṅ, gaṅ slob pa daṅ mi slob pa’i ñan thos thams cad
kyi lha’i rna ba daṅ, gaṅ raṅ saṅs rgyas thams cad kyi lha’i rna ba, de dag pas byaṅ chub
sems dpa’ thams cad mkhyen pa ñid las ṅes par byuṅ ba rgya chen po las ṅes par byuṅ ba rnams
kyi lha’i rna ba ches mchog go, ches dam pa’o, ches rab bo, ches gsal lo, ches bzaṅ ṅo,
ches stobs daṅ ldan pa’o, ches ’od gsal te.

lha’i rna ba des phyogs bcu’i ’jig rten gyi khams mtha’ yas mu med pa dag na sgrar grags pa,
lha daṅ, klu daṅ, gnod sbyin daṅ, dri za daṅ, lha ma yin daṅ, nam mkha’ ldiṅ daṅ, mi’am ci
daṅ, lto ’phye chen po daṅ, mi daṅ, mi ma yin pa’i sgra rnams daṅ, gaṅ yaṅ ’phags pa’i sgra,
ñan thos daṅ, raṅ saṅs rgyas daṅ, byaṅ chub sems dpa’ daṅ, yaṅ dag par rdzogs pa’i saṅs
rgyas kyi sgra gaṅ yin pa, de dag thams cad de’i lha’i rna ba’i dbaṅ po la grag par ’gyur
te; tha na sems can dmyal ba pa daṅ, dud ’gro’i skye gnas pa daṅ, gśin rje’i ’jig rten
pa daṅ, sbraṅ bu daṅ, phye ma leb daṅ, sbur bu daṅ, buṅ ba dag gi sgra gaṅ yin pa, de dag
thams cad kyaṅ thos so.

sems kyi dmigs pa dge ba daṅ, mi dge ba daṅ, luṅ du mi ston pa gaṅ dag gis sems can de dag gi
ṅag gi las ’byuṅ ba, de dag thams cad kyaṅ yaṅ dag pa ji lta ba bźin du rab tu śes so.

ṅag gi las gaṅ dge ba’i rgyu yoṅs su ’dzin pa daṅ, ṅag gi las gaṅ mi dge ba’i rgyu yoṅs su ’dzin
pa daṅ, ṅag gi las gaṅ luṅ du mi ston pa’i rgyu yoṅs su ’dzin pa, de dag thams cad kyaṅ
yaṅ dag pa ji lta ba bźin du rab tu śes so.

’dod chags bag la ñal ba’i ṅag gi las gaṅ sdaṅ bas ’byin pa daṅ,’dod chags bag la ñal ba’i ṅag
gi las gaṅ rmoṅs pas ’byin pa daṅ,źe sdaṅ bag la ñal ba’i ṅag gi las gaṅ chags pas ’byin
pa daṅ,źe sdaṅ bag la ñal ba’i ṅag gi las gaṅ rmoṅs pas ’byin pa daṅ,gti mug bag la ñal
ba’i ṅag gi las gaṅ chags pas ’byin pa daṅ,gti mug bag la ñal ba’i ṅag gi las gaṅ sdaṅ bas
’byin pa daṅ,’dod chags bag la ñal ba’i ṅag gi las gaṅ chags pas ’byin pa daṅ,źe sdaṅ bag
la ñal ba’i ṅag gi las gaṅ sdaṅ bas ’byin pa daṅ,gti mug bag la ñal ba’i ṅag gi las gaṅ rmoṅs
pas ’byin pa,de dag thams cad yaṅ dag pa ji lta ba bźin du rab tu śes so.

ṅag gi las gaṅ bsam pa dag la sbyor ba ñams pa daṅ,ṅag gi las gaṅ sbyor ba dag la bsam pa ñams
pa daṅ,ṅag gi las gaṅ bsam pa’aṅ dag la sbyor ba’aṅ dag pa daṅ,ṅag gi las gaṅ bsam pa’aṅ
ma dag la sbyor ba’aṅ ma dag pa,de thams cad lha’i rna ba’i mṅon par śes pa’i ye śes thogs
pa med pa des yaṅ dag pa ji lta ba bźin du rab tu śes so.

de dag lha’i rna ba’i mṅon par śes pa’i ye śes kyis ’phags pa daṅ ’phags pa ma yin pa’i sgra
rnams thos te. thos nas kyaṅ ’phags pa’i sgra rnams la rjes su chags par yaṅ mi ’gyur, ’phags
pa ma yin pa’i sgra rnams la khoṅ khro bar yaṅ mi ’gyur te; de dag ’phags pa’i sgra rnams
la byams pa chen po ’thob ciṅ, ’phags pa ma yin pa’i sgra rnams la sñiṅ rje chen po ’thob
bo.

sgra thams cad la yaṅ sṅon gyi mtha’ daṅ phyi ma’i mtha’ bye brag ’byed pa yaṅ dag pa ji lta
ba bźin du rab tu śes so.

de dag lha’i rna ba’i mṅon par śes pa’i ye śes des saṅs rgyas thams cad kyis gsuṅs pa thos te.
thos nas kyaṅ dran pa daṅ, śes bźin daṅ, mi brjed pa’i chos ñid kyis thams cad ’dzin to,
bzuṅ nas kyaṅ brjed par mi byed ciṅ, snod ji lta ba bźin du sems can rnams la dran par byed
do, sñiṅ po daṅ sñiṅ po ma yin pa’i chos rnams kyaṅ yaṅ dag pa ji lta ba bźin du rab tu
śes so.

de dag de bźin gśegs pa gcig gi chos bstan pa ñan na, de bźin gśegs pa gñis pa’i chos bstan
pa la sgrib par byed pa’am, kun nas ldaṅ bar byed pa mi byed do; saṅs rgyas thams cad kyi
gsuṅs pa sṅa phyi med par ’dzin to.gaṅ dge ba daṅ, mi dge ba daṅ, luṅ du ma bstan pa’i sgra
gaṅ dag thos pa, de dag kyaṅ dran pa daṅ śes bźin gyis dus dus su brjod do.gal te ’khor
gyi dus yin yaṅ, chos bstan pa’i dus ma yin par rig na ’jog ste, thos nas kyaṅ mi ston to.chos
bstan pa’i dus yin la dbaṅ gcig gi ’khor gyi dus yin na yaṅ thams cad la chos mi ston
to.bden par luṅ bstan pa yaṅ, gźan la gnod na, luṅ mi ston to. mi bden pa’i luṅ bstan pa
yaṅ, don daṅ ldan źiṅ gźan rjes su gzuṅ ba daṅ ’thun na, thabs mkhas pa daṅ bdag gi sems yoṅs
su dag pas luṅ ston to.sgra ji lta bu ñan par ’dod pa, de lta bu’i sgra thos te; sgra
ji lta bu ñan par mi ’dod pa, de lta bu’i sgra mi thos so.’khor gaṅ na chos ston pa, de’i
sems can rnams kyi rna ba’i gnas kyi śes pa yaṅ yaṅ dag pa ji lta ba bźin du śes te; śes nas
kyaṅ raṅ bźin de ’dra ba’i chos ston to.de la sems can gaṅ dag chos śes par byed pa, de
dag ni de’i chos bstan pa thos so; sems can gaṅ dag chos śes par byed pa ma yin pa, de dag
ni de’i chos bstan pa mi thos so.

de dag gi rna ba’i khams de chos kyi dbyiṅs śin tu rnam par dag pa yin;de dag gi rna ba’i khams
de ye śes rnam par dag pa yin;de dag gi rna ba’i khams de bdag gi khams śin tu rnam par
dag pa yin;de dag gi rna ba’i khams de sems can gyi khams daṅ, srog gi khams daṅ, gaṅ zag
gi khams rnam par dag pa yin;de dag gi rna ba’i khams de sgra daṅ, yi ge daṅ, ṅes pa’i tshig
ji lta ba bźin du thos pa śin tu brtags pa yin;’gro ba lṅar skyes pa’i sems can thams
cad gaṅ dag sgra daṅ, yi ge daṅ, ṅes pa’i tshig sna tshogs smra ba, de dag la skad ji lta
ba bźin du ’jug pas chos ston to.

de dag gi lha’i rna ba’i khams de theg pa gźan mi ñan pa’i phyir, de bźin gśegs pa’i lha’i sñan
du yoṅs su bsṅos pa yin te;

’di ni byaṅ chub sems dpa’ rnams kyi lha’i rna ba’i mṅon par śes pa mi zad pa źes bya’o.

