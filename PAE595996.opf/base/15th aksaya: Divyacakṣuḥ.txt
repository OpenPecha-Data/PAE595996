de la byaṅ chub sems dpa’ rnams kyi lha’i mig gaṅ źe na?

gaṅ lha thams cad kyi lha’i mig daṅ, gaṅ klu thams cad daṅ, gnod sbyin thams cad daṅ, dri za
daṅ, lha ma yin daṅ, nam mkha’ ldiṅ daṅ, mi’am ci daṅ, lto ’phye chen po daṅ, mi daṅ mi ma
yin pa thams cad kyi lha’i mig daṅ, gaṅ slob pa daṅ mi slob pa’i ñan thos thams cad kyi
lha’i mig daṅ, gaṅ raṅ saṅs rgyas thams cad kyi lha’i mig, de dag pas byaṅ chub sems dpa’
thams cad mkhyen pa ñid las ṅes par byuṅ ba rgya chen po las ṅes par byuṅ ba rnams kyi lha’i
mig ni ches mchog go, ches dam pa’o, ches rab bo, ches phul lo, ches gsal lo, ches bzaṅ
ṅo, ches stobs daṅ ldan no, ches ’od gsal te.

lha’i mig des phyogs bcu’i ’jig rten gyi khams mtha’ yas mu med pa dag na gzugs su snaṅ ba rags
pa’am, phra ba’am, bzaṅ po’am, ṅan pa’am, rgyaṅ riṅ po’am, thag ñe ba gaṅ ci yaṅ ruṅ ste,
de dag thams cad de dag gi lha’i mig des rig ciṅ snaṅ la śin tu rtogs, śin tu rig, śin
tu mthoṅ ste.

phyogs bcu’i ’jig rten gyi khams mtha’ yas mu med pa dag na sems can gzugs med pa ma gtogs pa’i
sems can gaṅ dag ’gro ba thams cad du skyes pa, de dag thams cad kyi ’chi ’pho daṅ skye
ba yaṅ dag pa ji lta ba bźin du rab tu śes so; de dag gi las kyi rgyu yaṅ yaṅ dag pa ji
lta ba bźin du rab tu śes so; de dag gi las kyi ’bras bu daṅ dbaṅ po’i rim pa yaṅ yaṅ dag
pa ji lta ba bźin du rab tu śes so.

phyogs bcu’i ’jig rten gyi khams mtha’ yas mu med pa dag na saṅs rgyas bcom ldan ’das rnams
kyi saṅs rgyas kyi źiṅ gi yon tan bkod pa gaṅ yin pa, de dag thams cad mthoṅ ste. mthoṅ nas
kyaṅ raṅ gi tshul khrims yoṅs su dag pas raṅ gi źiṅ gi yon tan bkod pa yoṅs su dag par bya
ba’i phyir bsod nams daṅ ye śes kyi tshogs bsags pa rnams yoṅs su bsṅo ste, tshul khrims
kyi yon tan la gnas pa de dag gi yoṅs su bsṅo ba yoṅs su ’grub par ’gyur ro.

de dag gi lha’i mig des saṅs rgyas bcom ldan ’das de dag gi byaṅ chub sems dpa’i dge ’dun gaṅ
yin pa, de dag thams cad kyaṅ mthoṅ ṅo. mthoṅ nas kyaṅ skyes bu dam pa de dag gi cho ga
daṅ, spyod pa daṅ, spyod yul daṅ, dran pa daṅ, śes bźin daṅ, spyod lam daṅ, gnas daṅ, mthu
daṅ, chos daṅ, rnam par thar pa daṅ, ye śes daṅ, rton pa daṅ, gzuṅs daṅ, spobs pa la mkhas
pa daṅ, śes rab daṅ, ye śes daṅ, thabs la mkhas pa la ’jug pa gaṅ yin pa, de dag thams cad
yoṅs su rdzogs par byed do.

de dag gi mig de ni gzugs thams cad mthoṅ bas na, sgrib pa med pa’o;de dag gi mig de ni gzugs
thams cad la mi chags pas na, chags pa med pa’o;de dag gi mig de ni bag la ñal daṅ, lta
ba daṅ, kun nas ldaṅ ba las rnam par grol ba’o;de dag gi mig de ni raṅ bźin gyis ’od gsal
bas na, rnam par dag pa’o;de dag gi mig de ni yul thams cad la mi gnas pa’o;de dag gi mig
de ni ñon moṅs pa daṅ bag la ñal thams cad mi skye ba’o;de dag gi mig de ni the tshom med
pas na, rab rib med pa’o;de dag gi mig de ni sgrib par ’gyur ba’i chos thams cad la kun nas
ma laṅs pa’o;de dag gi mig de ni chos thams cad snaṅ ba la gsal ba thob pa’o;de dag gi mig
de ni ye śes la rton pa ste, rnam par śes pa’i spyod yul ma yin no;de dag gi mig de ni
ñon moṅs pa thams cad kyis ma chags, mi sdaṅ, ma rmoṅs pa’o;de dag gi mig de ni ’phags pa’i
dbaṅ po rnams la ṅes par ’byed pa’i cha daṅ ’thun pa’o;de dag gi mig de ni sems can thams
cad la ’od zer mñam par gtoṅ bas na, thogs pa med pa’i ye śes ñid daṅ;de dag gi mig de ni
sems kyi mi dge ba’i chos daṅ bral bas na, rnam par dag pa’o;de dag gi mig de ni raṅ bźin
gyis kun nas ñon moṅs pa can ma yin pas na, dri ma med pa’o;de dag gi mig de ni bsam pa
ma btaṅ bas na, saṅs rgyas kyi spyan gyis mṅon par bsgrubs pa’o;de dag gi mig de ni rjes su
chags pa daṅ khoṅ khro ba daṅ bral ba’i phyir, ma chags ma bciṅs pa’o;de dag gi mig de ni
don gyi spyod yul gyi bden pas ñe bar bsgrubs śiṅ chos rnam par dag pa śes pa’i lam la ma
chags par spyod pa’o.

de ci’i phyir źe na?’di ltar: skyes bu dam pa de dag ni sñiṅ rje chen po la gnas pa,chos rnams
rig pa,don śin tu rtogs pa,kha na ma tho ba med pa,ji ltar mthoṅ ba daṅ thos pa bźin du
chos smra ba,mi dge ba bsñil ba,byaṅ chub kyi sñiṅ po la mṅon du phyogs pa,sems gaṅ du yaṅ
thogs pa med pa,ser sna can rnams la gtoṅ ba daṅ ldan pa,tshul khrims ’chal pa rnams la
sñiṅ brtse ba can,gnod sems kyi sems daṅ ldan pa rnams la gnod par sems pa’i sems med pa,le
lo can rnams la brtson ’grus sgrub par byed pa,sems rnam par g-yeṅ ba rnams la bsam gtan
gyi yan lag ston pa,’chal pa’i śes rab can rnams la śes rab kyi mig sbyin par byed pa,lam
ṅan par źugs pa rnams la lam ston pa,dman pa la mos pa rnams la saṅs rgyas kyi chos rgya
chen po rtogs par byed pa,thams cad mkhyen pa’i ye śes la ’dzud pa,byaṅ chub yoṅs su rdzogs
par bya ba’i phyir mṅon par śes pa ma ñams pa rnams te;

’di ni byaṅ chub sems dpa’ rnams kyi lha’i mig gi mṅon par śes pa mi zad pa źes bya’o.

