btsun pa śa ra dva ti’i bu, gźan yaṅ byaṅ chub sems dpa’ rnams kyi lam mi zad pa ste.

de la byaṅ chub sems dpa’ rnams kyi lam gaṅ źe na?

lam źes bya ba ni ’phags pa’i lam yan lag brgyad pa ste.’di lta ste: 1) yaṅ dag pa’i lta ba
daṅ; 2) yaṅ dag pa’i rtog pa daṅ; 3) yaṅ dag pa’i ṅag daṅ; 4) yaṅ dag pa’i las kyi mtha’ daṅ;
5) yaṅ dag pa’i ’tsho ba daṅ; 6) yaṅ dag pa’i rtsol ba daṅ; 7) yaṅ dag pa’i dran pa daṅ;
8) yaṅ dag pa’i tiṅ ṅe ’dzin to.

1) de la yaṅ dag pa’i lta ba gaṅ źe na?

gaṅ ’di ’phags pa ’jig rten las ’das pa ste:bdag tu lta ba las kun nas laṅs pa ma yin,sems can
du ma yin, srog tu ma yin, gso bar ma yin, skyes bur ma yin, gaṅ zag tu ma yin, śed las
skyes su ma yin, śed bur ma yin, byed pa por ma yin, tshor ba por lta ba las kun nas laṅs
pa ma yin;rtag pa daṅ chad par lta ba las kun nas laṅs pa ma yin,’byuṅ ba daṅ ’jig par lta
ba las kun nas laṅs pa ma yin;dge ba daṅ mi dge ba daṅ luṅ du mi ston par lta ba las kun
nas laṅs pa yaṅ ma yin pa nas’khor ba daṅ mya ṅan las ’das par lta ba’i bar las kun nas laṅs
pa yaṅ ma yin te,’di ni yaṅ dag pa’i lta ba źes bya’o.

2) de la yaṅ dag pa’i rtog pa gaṅ źe na?

rtog pa gaṅ gis ’dod chags daṅ, źe sdaṅ daṅ, gti mug gi ñon moṅs pa dag kun tu ’byuṅ ba’i kun
tu rtog pa de dag la mi rtog pa daṅ;rtog pa gaṅ dag gis tshul khrims daṅ, tiṅ ṅe ’dzin daṅ,
śes rab daṅ, rnam par grol ba daṅ, rnam par grol ba’i ye śes mthoṅ ba’i phuṅ po rnams
kun tu ’byuṅ ba’i kun tu rtog pa de dag la mi rtog pa niyaṅ dag pa’i rtog pa źes bya’o.

3) de la yaṅ dag pa’i ṅag gaṅ źe na?

ṅag gaṅ gis bdag la yaṅ yoṅs su mi gduṅ źiṅ gźan la yaṅ ma yin pa daṅ,bdag la yaṅ kun nas ñon
moṅs par mi byed ciṅ gźan la yaṅ ma yin pa daṅ,bdag la yaṅ mi gnod ciṅ gźan la yaṅ ma yin
pa ste;ṅag gaṅ gis ’phags pa’i lam la legs par ’jug pa,mñam par gźag pa la brtson pa’i ṅag
de daṅ ldan pa yin te,’di ni yaṅ dag pa’i ṅag ces bya’o.

4) de la yaṅ dag pa’i las kyi mtha’ gaṅ źe na?

gaṅ las kyaṅ gnag la rnam par smin pa gnag pa’i las de mṅon par ’du mi byed pa daṅ,gaṅ las kyaṅ
dkar la rnam par smin pa yaṅ dkar ba’i las de mṅon par ’du byed pa daṅ,gaṅ las kyaṅ dkar
gnag la rnam par smin pa yaṅ dkar gnag tu ’gyur ba’i las de dag mṅon par ’du mi byed pa
daṅ,las gaṅ mi gnag mi dkar źiṅ rnam par smin pa yaṅ med la las kyis las zad par ’gyur ba’i
las de mṅon par ’du byed pa’o.de las la rton pas yaṅ dag pa’i las kyi mtha’ la brtson pa
źes bya ste,’di ni yaṅ dag pa’i las kyi mtha’ źes bya’o.

5) de la yaṅ dag pa’i ’tsho ba gaṅ źe na?

gaṅ ’phags pa’i rigs daṅ, sbyaṅs pa’i yon tan daṅ, yo byad bsñuṅs pa mi gtoṅ ba daṅ;tshul ’chos
pa med pa daṅ, kha gsag med pa daṅ, thob kyis ’jal ba med pa daṅ;dgaṅ sla ba daṅ, gso
sla ba daṅ,cho ga bzaṅ po’i ṅaṅ tshul can daṅ;gźan gyi rñed pa la phrag dog med pa daṅ, bdag
gi rñed pas chog śes pa daṅ, kha na ma tho ba med pa daṅ, ’phags pas gnaṅ ba’i ’tsho ba,’di
ni yaṅ dag pa’i ’tsho ba’o.

6) de la yaṅ dag pa’i rtsol ba gaṅ źe na?

rtsol ba gaṅ log pa rnams kyis ’phags pas ma gnaṅ ba, ’dod chags daṅ, źe sdaṅ daṅ, gti mug gi
ñon moṅs pa’i bag la ñal ba byed pa’i rtsol ba de mi ’dod ciṅ,rtsol ba gaṅ yaṅ dag par ’phags
pa’i lam daṅ bden pa la ’jug pa, mya ṅan las ’das par ’gro ba’i lam du gtod pa’i rtsol
ba de’i rjes su ’gro ba,’di ni yaṅ dag pa’i rtsol ba źes bya’o.

7) de la yaṅ dag pa’i dran pa gaṅ źe na?

dran pa gaṅ śin tu ñe bar gźag pa daṅ,mi sgul ba daṅ,draṅ ba daṅ,gya gyu med pa daṅ,’khor ba’i
skyon gyi ñes dmigs la lta ba daṅ,mya ṅan las ’das pa’i lam du ’dren pa ste;dran pa daṅ,
gźuṅs pa daṅ, ’phags pa’i lam mi brjed pa,’di ni yaṅ dag pa’i dran pa źes bya’o.

8) de la yaṅ dag pa’i tiṅ ṅe ’dzin gaṅ źe na?

yaṅ dag pa ñid du mñam pa daṅ, gaṅ chos thams cad kyis mñam pa ste;tiṅ ṅe ’dzin gaṅ la gnas
pas sems can thams cad rab tu thar par bya ba’i phyir yaṅ dag pa ṅes par ’gyur ba la ’jug
pa, ’di ni yaṅ dag pa’i tiṅ ṅe ’dzin ces bya’o.yaṅ gaṅ byaṅ chub sems dpa’i tiṅ ṅe ’dzin ’di
la gnas nas sems can thams cad rab tu thar par bya ba’i phyir yaṅ dag pa ṅes par ’gyur
ba la ’jug pa, ’di ni byaṅ chub sems dpa’i yaṅ dag pa’i tiṅ ṅe ’dzin mi zad pa źes bya’o.

’di ni ’das pa daṅ, ma byon pa daṅ, da ltar byuṅ ba’i saṅs rgyas bcom ldan ’das rnams kyi lam
ste;de byaṅ chub sems dpa’ mṅon par rdzogs par saṅs rgyas nas ’chad pa daṅ, ston pa daṅ,
rab tu ston pa daṅ, ’dzin du ’jug pa daṅ, mos par byed pa daṅ, klog tu ’jug pa daṅ, śes par
byed pa daṅ, rnam par śes par byed pa daṅ, rab tu śes par byed pa daṅ, rab tu ’dzud pa
daṅ, rnam par ’grel pa daṅ, rnam par ’byed pa daṅ, gsal bar byed pa daṅ, yaṅ dag par ston
pa.

’di ni, btsun pa śa ra dva ti’i bu, byaṅ chub sems dpa’ rnams kyi lam mi zad pa źes bya’o.

