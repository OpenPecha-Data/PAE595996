de la chos so so yaṅ dag par rig pa gaṅ źe na?

gaṅ chos thams cad la rjes su ’jug pa śes pa ste:

dge ba daṅ mi dge ba daṅ, kha na ma tho ba daṅ bcas pa daṅ kha na ma tho ba med pa daṅ, zag
pa daṅ bcas pa daṅ zag pa med pa daṅ, ’dus byas daṅ ’dus ma byas daṅ, ’jig rten pa daṅ ’jig
rten las ’das pa daṅ, bzaṅ po daṅ ṅan pa daṅ, kun nas ñon moṅs pa daṅ rnam par byaṅ ba’i
cha daṅ ’thun pa daṅ, ’khor ba daṅ mya ṅan las ’das par ñe bar soṅ ba rnams la chos kyi dbyiṅs
mñam pa ñid du śes pa daṅ, byaṅ chub mñam pa ñid du śes pa daṅ, khams mñam pa ñid du
śes pa, ’di ni chos so so yaṅ dag par rig pa źes bya’o.

gźan yaṅ chos so so yaṅ dag par rig pa ni gaṅ ’dod chags spyod pa’i sems can rnams kyi sems
la ’jug ciṅ ’bab par śes pa daṅ:bcos ma’i ’dod chags spyod pa daṅ, bcos ma ma yin pa’i ’dod
chags spyod pa daṅ,snrel źi’i ’dod chags spyod pa daṅ,lta ba’i ’dod chags spyod pa daṅ,mi
bzad pa’i ’dod chags spyod pa daṅ, ’jam pa’i ’dod chags spyod pa daṅ, yaṅ ba’i ’dod chags
spyod pa daṅ, yaṅ ba ma yin pa’i ’dod chags spyod pa daṅ,kun rdzob kyi ’dod chags spyod
pa daṅ,sbyor ba’i ’dod chags spyod pa daṅ, bsam pa’i ’dod chags spyod pa daṅ, lhag pa’i bsam
pa’i ’dod chags spyod pa daṅ,mtshan ñid kyi ’dod chags spyod pa daṅ,mtshan ñid mi ’thun
pa’i ’dod chags spyod pa daṅ,rnam par gźag pa’i ’dod chags spyod pa daṅ,rkyen gyis ’dod chags
spyod pa daṅ, sṅon gyi mtha’i rkyen gyis ’dod chags spyod pa daṅ, phyi ma’i mtha’i rkyen
gyis ’dod chags spyod pa daṅ, da ltar byuṅ ba’i rkyen gyis ’dod chags spyod pa rnams daṅ,sems
can naṅ du ’dod chags la phyi rol tu ’dod chags med pa dag kyaṅ yod,sems can phyi
rol tu ’dod chags la naṅ du ’dod chags med pa dag kyaṅ yod,sems can naṅ du yaṅ ’dod chags
la phyi rol tu yaṅ ’dod chags pa dag kyaṅ yod,sems can naṅ du yaṅ ’dod chags med la phyi rol
tu yaṅ ’dod chags pa med pa dag kyaṅ yod,sems can gzugs la ’dod chags la sgra daṅ, dri
daṅ, ro daṅ, reg pa la ’dod chags med pa dag kyaṅ yod,sgra la ’dod chags la gzugs daṅ, dri
daṅ, ro daṅ, reg pa la ’dod chags med pa dag kyaṅ yod,dri la ’dod chags la gzugs daṅ, sgra
daṅ, ro daṅ, reg pa la ’dod chags med pa dag kyaṅ yod,ro la ’dod chags la gzugs daṅ, sgra
daṅ, dri daṅ, reg pa la ’dod chags med pa dag kyaṅ yod,sems can reg pa la ’dod chags la
gzugs daṅ, sgra daṅ, dri daṅ, ro la ’dod chags med pa dag kyaṅ yod de;’di ni sems can ’dod
chags spyod pa rnams kyi ’jug pa ste.

’jug pa’i sgo ’dis sems can rnams kyi ’dod chags la spyod pa ñi khri chig stoṅ ṅo; sems can
rnams kyi źe sdaṅ la spyod pa yaṅ ñi khri chig stoṅ ṅo; sems can rnams kyi gti mug la spyod
pa yaṅ ñi khri chig stoṅ ṅo; sems can rnams kyi cha mñam pa la spyod pa yaṅ ñi khri chig
stoṅ ste.gaṅ sems can gyi spyod pa brgyad khri bźi stoṅ po de dag gi sems kyi ’jug pa daṅ
’bab pa śes pa daṅ,so so ci rigs par chos ston par śes pa daṅ,dus las mi ’da’ bar śes pa
daṅ,snod kyi bye brag ji lta ba bźin du śes pa daṅ,’bras bu yod par chos bstan pa śes pa daṅ,ma
chad ma lhag par chos bstan pa śes pa,de ni chos so so yaṅ dag par rig pa źes bya’o.

