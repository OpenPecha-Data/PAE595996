de la źi gnas mi zad pa gaṅ źe na?

gaṅ sems źi ba daṅ, rab tu źi ba daṅ, ñe bar źi ba daṅ,rnam par mi g-yeṅ ba daṅ, dbaṅ po legs
par bsdams pa daṅ,mi rgod pa daṅ, mi ’phyar ba daṅ,mu cor mi smra ba daṅ,yab yab po ma yin
pa daṅ,mi ’gyur ba daṅ,źi des pa daṅ,bsruṅs pa daṅ,caṅ śes pa daṅ,las su ruṅ ba daṅ,rtse
gcig pa daṅ,gcig pur dga’ ba daṅ,’du ’dzi yoṅs su spoṅ ba daṅ,dben par dga’ ba daṅ,lus dben
pa daṅ,sems ma bslad pa daṅ,dgon par mṅon du phyogs pa yid la byed pa daṅ,’dod pa ñuṅ
ba daṅ,’dod pa med pa daṅ,’dod chen med pa daṅ,chog śes pa daṅ,’tsho ba yoṅs su dag pa daṅ,cho
ga phun sum tshogs pa daṅ,spyod lam bsruṅs pa daṅ,dus śes pa daṅ,tshod śes pa daṅ,dus
min śes pa daṅ,drod śes pa daṅ,dgaṅ sla ba daṅ,gso sla ba daṅ,so sor brtags pa’i stobs kyis
mi mtho mi dma’ ba daṅ,ṅan du brjod pa daṅ ṅan du smras pa’i tshig gi lam daṅ du len pa
daṅ.

rnal ’byor la mṅon du phyogs pa’i sems bskyed pa daṅ,naṅ du yaṅ dag ’jog la mṅon par dga’ ba
daṅ,bsam gtan gyi yan lag yid la byed pa daṅ,byams pa bskyed pa daṅ,sñiṅ rje mṅon par sgrub
pa daṅ,dga’ ba la gźog pa daṅ,btaṅ sñoms sgom pa daṅ.

bsam gtan daṅ po daṅ, bsam gtan gñis pa daṅ, bsam gtan gsum pa daṅ, bsam gtan bźi pa daṅ, nam
mkha’ mtha’ yas skye mched daṅ, rnam śes mtha’ yas skye mched daṅ, ci yaṅ med pa’i skye
mched daṅ, ’du śes med ’du śes med min skye mched daṅ, ’du śes daṅ tshor ba ’gog pa mthar
gyis sñoms par ’jug pa dgu po ’di dag ni źi gnas śes bya’o.

’di ltar źi gnas kyi tshogs ni tshad med pa ste; źi gnas kyi tshogs de dag la gaṅ brtson pa,
’di ni źi gnas mi zad pa źes bya’o.

