de la ṅes pa’i tshig so so yaṅ dag par rig pa gaṅ źe na?

gaṅ sems can thams cad kyi skad la ’jug pa śes pa ste:lha’i skad daṅ, klu’i skad daṅ, gnod sbyin
gyi skad daṅ, dri za daṅ, lha ma yin daṅ, nam mkha’ ldiṅ daṅ, mi’am ci daṅ, lto ’phye
chen po daṅ, mi daṅ, mi ma yin pa’i skad la ’jug pa ste.mdor na ji sñed du ’gro ba lṅar skyes
pa’i sems can rnams kyi skad daṅ, sgra daṅ, dbyaṅs daṅ, tshig gi lam daṅ, ṅes pa’i tshig
daṅ, brda daṅ, spyod pa ji sñed pa, de dag thams cad rab tu śes te. śes nas kyaṅ sgra
de daṅ de dag daṅ, ṅes pa’i tshig de daṅ de dag gis sems can de daṅ de dag la sgra ji lta
ba bźin du ’jug pas chos ston te.’di ni ṅes pa’i tshig so so yaṅ dag par rig pa źes bya’o.

gźan yaṅ ṅes pa’i tshig so so yaṅ dag par rig pa ni:spyod pa ’di dag ’di lta bur brtag par bya,chos
’di dag ’di lta bur brtul par bya,chos ’di dag ’di lta bur mtshams sbyor bar bya,chos
’di dag ’di lta bur khoṅ du chud par bya,chos ’di dag ’di lta bur yi ge rnams kyis brtag
par bya’o,źes des gcig gi tshig kyaṅ śes, gñis kyi tshig kyaṅ śes, maṅ po’i tshig kyaṅ
śes,skyes pa’i tshig kyaṅ śes, bud med kyi tshig kyaṅ śes, ma niṅ gi tshig kyaṅ śes,’das pa’i
tshig kyaṅ śes, ma ’oṅs pa’i tshig kyaṅ śes, da ltar byuṅ ba’i tshig kyaṅ śes,yi ge gcig
tu sgro btags pa yaṅ śes, yi ge du mar sgro btags pa yaṅ śes, sgro btags pa med pa yaṅ
śes te,’di ni ṅes pa’i tshig so so yaṅ dag par rig pa źes bya’o.

gźan yaṅ ṅes pa’i tshig de ni chos thams cad ’gog pa la tshig gis chos śes pa ste, ’di ni ṅes
pa’i tshig so so yaṅ dag par rig pa źes bya’o.

de’i ṅes pa’i tshig de ni thogs pa med pa,’khrul pa med pa,śin tu rnam par bźag pa,zlos pa med
pa,mi drag pa,ma brtabs pa,zur phyin pa,rnam par gsal ba,don daṅ yi ges bskor baji lta
ba bźin du ’khor tshim par byed pa,rnam pa sna tshogs pa,zab mo,zab par snaṅ ba,kun rdzob
daṅ don dam pas brgyan pa,raṅ gi sems daṅ śes pa daṅ lta ba rtogs pa,saṅs rgyas kyis bka’
stsal pa,sems can thams cad mgu bar byed pa ste,

’di ni ṅes pa’i tshig so so yaṅ dag par rig pa źes bya’o.

