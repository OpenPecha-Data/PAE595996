de la byaṅ chub sems dpa’ rnams kyi ye śes kyi tshogs mi zad pa gaṅ źe na?rgyu gaṅ daṅ rkyen
gaṅ gis ye śes rtogs par ’gyur ba’i rgyu de dag daṅ rkyen de dag byaṅ chub sems dpa’ yaṅ
dag par sgrub ste.de la rgyu ni gaṅ, rkyen ni gaṅ źe na?

gaṅ ’di: ye śes yoṅs su tshol ba la rab tu ’dun pa daṅ;ye śes rtogs pa’i dge ba’i bśes gñen
rnams la rtag tu sten pa daṅ, ’grogs pa daṅ, bsñen bkur byed pa daṅ;gaṅ yaṅ saṅs rgyas kyi
ye śes la rton ciṅ, ñan thos daṅ raṅ saṅs rgyas kyi ye śes la mi rton pa daṅ;dge ba’i bśes
gñen de dag la ṅa rgyal med ciṅ bla ma bźin du phaṅs par ’dzin pa daṅ, ston pa bźin du phaṅs
par ’dzin pa daṅ;dge ba’i bśes gñen de dag gis kyaṅ ’di bsam pa phun sum tshogs par rig
nas ’brel pa’i gtam daṅ ye śes kyi gtam sgrub par byed do, snod du rig nas rgyun mi ’chad
par phyi rol ma yin pa’i chos ston to.des chos de dag thos nas, chos kyi tshogs la sbyor
bar byed de.

gaṅ chos kyi tshogs la sbyor ba, de ni de’i ye śes kyi tshogs yin no.de la chos kyi tshogs la
sbyor ba gaṅ źe na?

gaṅ ’di: don ñuṅ ba daṅ,bya ba ñuṅ ba daṅ,smra ba ñuṅ ba daṅ,yo byad ñuṅ ba daṅ;nam gyi cha
stod daṅ nam gyi cha smad la mi ñal źiṅ rnal ’byor la brtson pa daṅ;thos pa’i don la rtog
pa daṅ;yaṅ daṅ yaṅ tshol ba daṅ;sems la rñog pa med pa daṅ;sgrib pa rnams rnam par sel ba
daṅ;ltuṅ ba rnams las ’byuṅ ba śes pa daṅ;’gyod pa med pa daṅ;kun nas ldaṅ ba med pa daṅ;sgrub
pa sñiṅ por byed pa daṅ;chos la gźol ba daṅ,chos la ’bab pa daṅ,chos la bab pa daṅ;rtul
ba daṅ ldan pa daṅ;ye śes tshol ba la mgo daṅ gos la me ’bar ba lta bu daṅ;de la ma chags
par gnas pa daṅ;tshul khrims la mi lhod pa daṅ;brtson pa mi gtoṅ ba daṅ;khyad par du ’gro
ba daṅ;’du ’dzi la mi dga’ ba daṅ,gcig pur dga’ ba daṅ,dgon pa la mṅon du phyogs śiṅ yid
la byed pa daṅ,’phags pa’i rigs kyis chog śes pa daṅ;sbyaṅs pa’i yon tan dag las mi g-yo
ba daṅ;chos kyi kun dga’ la dga’ źiṅ mos pa daṅ;’jig rten pa’i sṅags dran par mi ’dzin pa
daṅ,’jig rten las ’das pa’i chos tshol ba daṅ;brjed pa med pa daṅ;don rtogs pa’i rjes su
’gro ba daṅ;blo gros kyis lam daṅ ’thun pa daṅ;brtan pas sdom pa daṅ;rkyen rnams kyis ye śes
kyi rjes su ’gro ba daṅ;ṅo tsha śes pa daṅ khrel yod pas brgyan pa daṅ;ye śes kyi rjes
su ’gro ba lhur len pa daṅ,mi śes pa sel ba daṅ;ma rig pa daṅ, gti mug gi mun pa daṅ, rab
rib kyi liṅ tog gis chod pa sel ba daṅ śes rab kyi mig rnam par dag pa daṅ;blo śin tu rnam
par dag pa daṅ,blo rgya che ba daṅ,blo ma źum pa daṅ,blo ma gyes pa daṅ,blo rab tu gsal ba
daṅ,mṅon sum du śes pa daṅ;

yon tan gźan la rag ma lus pa daṅ,bdag gi yon tan mi sñems pa daṅ,gźan gyi yon tan yoṅs su brjod
pa daṅ;legs par bya ba’i las byed pa daṅ,las kyi rnam par smin pa daṅ ’gal bar mi byed
pa daṅ,las yoṅs su dag pa’i ye śes te;

btsun pa śa ra dva ti’i bu, ’di ni byaṅ chub sems dpa’ rnams kyi ye śes kyi tshogs mi zad pa
źes bya’o.

gźan yaṅ ye śes kyi tshogs rnam pa bźi ste. rnam pa bźi gaṅ źe na?

sbyin pa bźi po ’di dag ni ye śes kyi tshogs rab tu sogs par ’gyur te. bźi gaṅ źe na?’di lta
ste: chos smra ba rnams la gro ga daṅ, smyig gu daṅ, snag tsha daṅ, glegs bam sbyin pa daṅ;chos
smra ba rnams la chos kyi stan sna tshogs sbyin pa daṅ;chos smra ba rnams la rñed pa
daṅ, bkur sti daṅ, tshigs su bcad pa thams cad sbyin pa daṅ;chos smra ba rnams la chos bsdu
ba’i phyir g-yo med par legs so, źes bya ba sbyin ste;sbyin pa bźi po de dag ni ye śes
kyi tshogs sogs par ’gyur ro.

sruṅ ba bźi po ’di dag ni byaṅ chub sems dpa’ rnams kyi ye śes kyi tshogs sogs par ’gyur te.
bźi gaṅ źe na?’di lta ste: chos smra ba rnams jo bo bźin du sruṅ ba daṅ;dge ba’i rtsa ba
sruṅ ba daṅ;yul daṅ ljoṅs kyi phyogs sruṅ ba daṅ;phan pa’i dṅos po sruṅ ba ste;sruṅ ba bźi
po de dag ni byaṅ chub sems dpa’ rnams kyi ye śes kyi tshogs sogs par ’gyur ro.

ñe bar rton pa bźi po ’di dag ni byaṅ chub sems dpa’ rnams kyi ye śes kyi tshogs sogs par ’gyur
te. bźi gaṅ źe na?’di lta ste: chos smra ba rnams la zaṅ ziṅ gis ñe bar rton pa daṅ;chos
kyis ñe bar rton pa daṅ;śes rab kyis ñe bar rton pa daṅ;ye śes kyis ñe bar rton pa ste;ñe
bar rton pa bźi po de dag ni byaṅ chub sems dpa’ rnams kyi ye śes kyi tshogs sogs par ’gyur
ro.

stobs lṅa po ’di dag ni byaṅ chub sems dpa’ rnams kyi ye śes kyi tshogs sogs par ’gyur te. lṅa
gaṅ źe na?’di lta ste: mos pa’i phyir dad pa’i stobs daṅ;thos pa tshol ba’i phyir brtson
’grus kyi stobs daṅ;byaṅ chub kyi sems mi brjed pa’i phyir dran pa’i stobs daṅ;mñam pa ñid
la sems ṅes par sems pa’i phyir tiṅ ṅe ’dzin gyi stobs daṅ;thos pa’i stobs kyi phyir śes
rab kyi stobs te;stobs lṅa po de dag ni byaṅ chub sems dpa’ rnams kyi ye śes kyi tshogs
sogs par ’gyur ro.

tshul khrims bźi po ’di dag ni byaṅ chub sems dpa’ rnams kyi ye śes kyi tshogs sogs par ’gyur
te. bźi gaṅ źe na?’di lta ste: chos la rab tu dga’ ba’i tshul khrims daṅ;chos yoṅs su tshol
ba’i tshul khrims daṅ;chos la ṅes par sems pa’i tshul khrims daṅ;byaṅ chub tu yoṅs su
sṅo ba’i tshul khrims te;tshul khrims bźi po de dag ni byaṅ chub sems dpa’ rnams kyi ye śes
kyi tshogs sogs par ’gyur ro.

bzod pa bźi po ’di dag ni byaṅ chub sems dpa’ rnams kyi ye śes kyi tshogs sogs par ’gyur te.
bźi gaṅ źe na?’di lta ste: chos tshol ba la brtson pas ṅan du brjod pa daṅ ṅan du smra ba’i
tshig gi lam bzod pa daṅ;chos tshol ba la brtson pas rluṅ daṅ, ñi ma daṅ, graṅ ba daṅ,
tsha ba daṅ, bkres pa daṅ, skom pa bzod pa daṅ;chos tshol ba la brtson pas mkhan po daṅ slob
dpon daṅ ’thun par ’jug pa’i bzod pa daṅ;chos tshol ba la brtson pas stoṅ pa ñid daṅ, mtshan
ma med pa daṅ, smon pa med pa’i chos la bzod pa ste;bzod pa bźi po de dag ni byaṅ chub
sems dpa’ rnams kyi ye śes kyi tshogs sogs par ’gyur ro.

brtson ’grus bźi po ’di dag ni byaṅ chub sems dpa’ rnams kyi ye śes kyi tshogs sogs par ’gyur
te. bźi gaṅ źe na?’di lta ste: ñan pa’i brtson ’grus daṅ;’dzin pa’i brtson ’grus daṅ;bstan
pa’i brtson ’grus daṅ;nan tan gyi brtson ’grus te;brtson ’grus bźi po de dag ni byaṅ chub
sems dpa’ rnams kyi ye śes kyi tshogs sogs par ’gyur ro.

bsam gtan gyi yan lag bźi po ’di dag ni byaṅ chub sems dpa’ rnams kyi ye śes kyi tshogs sogs
par ’gyur te.bźi gaṅ źe na? ’di lta ste: dben pa daṅ;rtse gcig pa daṅ;bsam gtan daṅ mṅon
par śes pa tshol ba daṅ;saṅs rgyas kyi ye śes la rton pa ste;bsam gtan bźi po de dag ni byaṅ
chub sems dpa’ rnams kyi ye śes kyi tshogs sogs par ’gyur ro.

śes rab kyi snaṅ ba bźi po ’di dag ni byaṅ chub sems dpa’ rnams kyi ye śes kyi tshogs sogs par
’gyur te. bźi gaṅ źe na?’di lta ste: chad pa la mi gnas pa daṅ;rtag pa la mi ’jug pa daṅ;rten
ciṅ ’brel bar ’byuṅ ba daṅ mi ’gal ba daṅ;bdag med pa la bzod pa ste;śes rab kyi snaṅ
ba bźi po ’di dag ni byaṅ chub sems dpa’ rnams kyi ye śes kyi tshogs sogs par ’gyur ro.

thabs bźi po ’di dag ni byaṅ chub sems dpa’ rnams kyi ye śes kyi tshogs sogs par ’gyur te. bźi
gaṅ źe na?’di lta ste: ’jig rten gyi rjes su ’jug pa daṅ;chos kyi rjes su ’jug pa daṅ;sems
can gyi rjes su ’jug pa daṅ;ye śes kyi rjes su ’jug pa ste;thabs bźi po de dag ni byaṅ
chub sems dpa’ rnams kyi ye śes kyi tshogs sogs par ’gyur ro.

lam bźi po ’di dag ni byaṅ chub sems dpa’ rnams kyi ye śes kyi tshogs sogs par ’gyur te. bźi
gaṅ źe na?’di lta ste: pha rol tu phyin pa’i lam daṅ;sa’i lam daṅ;byaṅ chub kyi phyogs kyi
lam daṅ;thams cad mkhyen pa’i ye śes kyi lam ste;lam bźi po de dag ni byaṅ chub sems dpa’
rnams kyi ye śes kyi tshogs sogs par ’gyur ro.

mi ṅoms pa bźi po ’di dag ni byaṅ chub sems dpa’ rnams kyi ye śes kyi tshogs sogs par ’gyur
te.bźi gaṅ źe na? ’di lta ste: thos pas mi ṅoms pa daṅ;bstan pas mi ṅoms pa daṅ;dpyod pas
mi ṅoms pa daṅ;śes pas mi ṅoms pa ste;mi ṅoms pa bźi po ’di dag ni byaṅ chub sems dpa’ rnams
kyi ye śes kyi tshogs sogs par ’gyur ro.

gźan yaṅ ye śes kyi tshogs ni gaṅ sems can thams cad kyi rjes su ’gro ba daṅ chos thams cad
kyi rjes su ’gro ba’o.

sbyin pa las kyaṅ ye śes kyi tshogs su blta’o. de bźin du tshul khrims daṅ, bzod pa daṅ, brtson
’grus daṅ, bsam gtan daṅ, śes rab las kyaṅ ye śes kyi tshogs su blta’o.byams pa daṅ, sñiṅ
rje daṅ, dga’ ba daṅ, btaṅ sñoms las kyaṅ ye śes kyi tshogs su blta ste.

de ci’i phyir źe na?byaṅ chub sems dpa’i rtsom pa ji sñed pa, de dag thams cad ye śes kyis grub
ste, ye śes sṅon du ’gro ba, ye śes la rton pa, thams cad mkhyen pa’i ye śes la gnas pa’i
phyir te;ye śes daṅ ldan pa thams cad rton pa yin no;bdud thams cad kyis kyaṅ de la glags
mi rñed do;de la saṅs rgyas kyi chos kyi snod thams cad kyaṅ ñe bar gnas pa yin te, saṅs
rgyas kyi byin gyi rlabs kyaṅ ’thob bo, thams cad mkhyen pa’i ye śes kyaṅ thob par byed
de.

’di ni ye śes kyi tshogs mi zad pa źes bya’o.btsun pa śa ra dva ti’i bu, ’di dag ni byaṅ chub
sems dpa’ rnams kyi bsod nams kyi tshogs daṅ ye śes kyi tshogs mi zad pa’o.

