de la don so so yaṅ dag par rig pa gaṅ źe na?

gaṅ chos thams cad la don dam par śes pa ste:chos śes pa daṅ;so sor rtog pa śes pa daṅ;rjes
su ’gro ba śes pa daṅ;rgyu śes pa daṅ;rkyen śes pa daṅ;tshogs pa śes pa daṅ;gñis su med par
śes pa daṅ;tha mar mi ’gro ba śes pa daṅ;bar na mi ’dug pa śes pa daṅ;rkyen la ’jug pa śes
pa daṅ;chos kyi dbyiṅs dbyer med pa śes pa daṅ;de bźin ñid kyi rjes su ’jug pa śes pa daṅ;yaṅ
dag pa’i mtha’ la gnas pa śes pa daṅ;stoṅ pa ñid rtogs pa’i śes pa daṅ;mtshan ma med
pa la spyod pa śes pa daṅ;smon pa med pa la smon lam med par śes pa daṅ;mṅon par ’du mi
byed pa la mṅon par ’du byed pa med par śes pa daṅ;tshul gcig la ’jug pa śes pa daṅ;bdag med
par rtogs pa’i śes pa daṅ;sems can med par rtogs pa’i śes pa daṅ;srog med par śin tu rtogs
pa’i śes pa daṅ;gaṅ zag med pa don dam par śes pa daṅ;’das pa’i dus la ma chags pa’i śes
pa daṅ;ma ’oṅs pa’i dus la thug pa med pa’i śes pa daṅ;da ltar byuṅ ba’i dus na thams cad
du kha na ma tho ba med par śes pa daṅ;phuṅ po rnams la sgyu mar śes pa daṅ;khams rnams
la sbrul gdug pa lta bur rtogs pa’i śes pa daṅ;skye mched rnams la groṅ stoṅ pa lta bur ṅes
par sems pa’i śes pa daṅ;naṅ ñe bar źi bar śes pa daṅ;phyi rol tu rgyu ba med par śes pa
daṅ;yul rnams la sgyu ma daṅ bye brag med par śes pa daṅ;dran pa la gnas pa’i śes pa daṅ;bzod
pa’i rjes su ’gro ba śes pa daṅ;blo gros kyis so sor rtog pa’i śes pa daṅ;bdag la rtog
pa’i śes pa daṅ;bden pa rnams la rab tu rtog par śes pa daṅ;sdug bsṅal la mi ’byuṅ bar
śes pa daṅ;kun ’byuṅ ba la mṅon par ’du mi byed par śes pa daṅ;’gog pa la mtshan ñid med par
śes pa daṅ;lam la sgrol bar śes pa daṅ;chos rnams la tshig rab tu dbye bar śes pa daṅ;dran
pa ñe bar gźag pa rnams la dran pa med pa daṅ yid la bya ba med par śes pa daṅ;yaṅ dag
par spoṅ ba rnams la dge ba daṅ mi dge ba gñis su ’jug pa’i śes pa daṅ;rdzu ’phrul gyi rkaṅ
pa rnams la lus daṅ sems yaṅ bar śes pa daṅ;dbaṅ po rnams la ’jug par śes pa daṅ;stobs
rnams la mi rdzi bar śes pa daṅ;byaṅ chub kyi yan lag rnams la chos thams cad yaṅ dag pa ji
lta ba bźin du rtogs par śes pa daṅ;lam la ’gro ba daṅ ’oṅ ba med par śes pa daṅ;źi gnas
la gnas par śes pa daṅ;lhag mthoṅ la snaṅ bar śes pa daṅ;sgyu ma la rnam par bsgrubs par
śes pa daṅ;smig rgyu la nor bar śes pa daṅ;rmi lam la yaṅ dag pa ma yin pa mthoṅ bar śes pa
daṅ;brag ca la rkyen du dmigs pa’i śes pa daṅ;mig yor la mi ’pho bar śes pa daṅ;mtshan ñid
tha dad pa rnams la mtshan ñid gcig tu śes pa daṅ;’du ba rnams la ’bral bar śes pa daṅ;mtshams
sbyor ba rnams la mtshams sbyor ba med par śes pa daṅ;ñan thos kyi theg pa la gźan
gyi sgra’i rjes su ’gro bas ’jug par śes pa daṅ;raṅ saṅs rgyas kyi theg pa la rten pa ’jug
pa daṅ, rab tu dben źiṅ rtse gcig par śes pa daṅ;theg pa chen po la dge ba’i rtsa ba daṅ
tshogs spel bar śes pa;’di ni don so so yaṅ dag par rig pa źes bya’o.

gźan yaṅ don so so yaṅ dag par rig pa ni: don so so yaṅ dag par rig pa gaṅ gis chos thams cad
la don la rton pas rton pa’o.de ci’i phyir źe na?

chos thams cad ni ma lus par stoṅ pa ste, gaṅ stoṅ pa’i don, de ni don no;chos thams cad ni
ma lus par mtshan ma med pa ste, gaṅ mtshan ma med pa’i don, de ni don no;chos thams cad ni
ma lus par smon pa med pa ste, gaṅ smon pa med pa’i don, de ni don no;chos thams cad ni
ma lus par mṅon par ’du mi byed pa ste, gaṅ mṅon par ’du mi byed pa’i don, de ni don no;chos
thams cad ni ma lus par mi skye ba ste, gaṅ ma lus par mi skye ba’i don, de ni don no;chos
thams cad ni ma lus par ma byuṅ ba ste, gaṅ ma lus par ma byuṅ ba’i don, de ni don no;chos
thams cad ni ma lus par dṅos po med pa ste, gaṅ ma lus par dṅos po med pa’i don, de ni
don no;chos thams cad ni ma lus par dben pa ste, gaṅ ma lus par dben pa’i don, de ni don
no;chos thams cad ni ma lus par bdag med pa, sems can med pa, srog med pa, gaṅ zag med pa
ste, gaṅ bdag med pa daṅ, sems can med pa daṅ, srog med pa daṅ, gaṅ zag med pa’i don, de
ni don te.

gaṅ ’di lta bu’i chos rtogs pa, de ni don so so yaṅ dag par rig pa źes bya’o.

gaṅ ’dir bstan pa ni thogs pa med par bstan pa, chags pa med par bstan pa, mi zad par bstan
pa, chos thams cad thob par bstan pa ste;don bstan pa de ni so so yaṅ dag par rig pa yin no.don
so so yaṅ dag par rig pa de ni don thams cad bstan pa la mi zad pa yin te, saṅs rgyas
bcom ldan ’das rnams kyis kyaṅ yaṅ dag par bka’ stsal ciṅ yaṅ dag par rjes su thugs raṅ
ba’o.de yaṅ dag pa daṅ, de kho na daṅ, ma log pa daṅ, gźan ma yin pa ste;śes rab daṅ ye śes
kyis rtogs pa thams cad du kha na ma tho ba med pa ste,

’di ni don so so yaṅ dag par rig pa źes bya’o.

