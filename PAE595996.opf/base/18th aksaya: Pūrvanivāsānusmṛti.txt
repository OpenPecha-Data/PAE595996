de la byaṅ chub sems dpa’i sṅon gyi gnas rjes su dran pa’i śes pa mṅon sum du byed pa’i mṅon
par śes pa gaṅ źe na?

de dran pa des sṅon gyi gnas rjes su dran te.dran pa de ni chos kyi dbyiṅs kyi gnas kyis śin
tu byin gyis brlabs pa’o.rab tu rig pas na, mi g-yo ba’o;ye śes śin tu yoṅs su sbyaṅ ba byas
pas na, mi rgod pa’o;źi gnas la rab tu gnas pas na, ’tshe ba med pa’o;lhag mthoṅ gis śin
tu zin pas na, nor ba med pa’o;mṅon sum du śes pas na, gźan gyi driṅ la mi ’jog pa’o;dran
źiṅ mi brjed pa’i chos can pas na, dran par bya ba’o;theg pa chen po rab tu śes pa’i phyir,
bsod nams kyi tshogs bsags pa’o;gźan la rag ma lus pas na ye śes kyi tshogs bsags pa’o;thams
cad kyi pha rol tu ’gro ba’i phyir, pha rol tu phyin pa thams cad kyi tshogs bsags
pa’o.

de dran pa des sṅon gyi gnas rjes su dran te, des tshe rabs gcig kyaṅ rjes su dran no, gñis
daṅ, gsum daṅ, bźi daṅ, lṅa daṅ, bcu daṅ, ñi śu daṅ, sum cu daṅ, bźi bcu daṅ, lṅa bcu daṅ,
tshe rabs brgya yaṅ rjes su dran no, tshe rabs stoṅ daṅ, tshe rabs brgya stoṅ daṅ, tshe rab
brgya phrag du ma daṅ, tshe rabs stoṅ phrag du ma daṅ, tshe rabs brgya stoṅ phrag du ma
daṅ, chags pa’i bskal pa daṅ, ’jig pa’i bskal pa daṅ, chags pa’i bskal pa du ma daṅ, ’jig
pa’i bskal pa du ma daṅ, chags pa daṅ ’jig pa’i bskal pa du ma yaṅ rjes su dran no, bskal
pa brgya daṅ, bskal pa stoṅ daṅ, bskal pa brgya stoṅ daṅ, bskal pa brgya phrag du ma daṅ,
bskal pa stoṅ phrag du ma daṅ, bskal pa brgya stoṅ phrag du ma yaṅ rjes su dran te:

sems can miṅ che ge mo źes bya ba de dag byuṅ bar gyur pa, der bdag kyaṅ byuṅ ste, bdag gi miṅ
ni ’di źes bya ba, rigs ni ’di źes bya ba, rus ni ’di źes bya ba, kha dog ni ’di ’dra ba,
kha zas ni ’di lta bu źig za za, tshe’i tshad ni ’di tsam źig thub thub, yun ni ’di srid
cig gnas gnas, bde ba daṅ sdug bsṅal ni ’di lta bu źig myoṅ ṅo. bdag de nas śi ’phos nas,
che ge mo źig tu skyes so; de nas kyaṅ śi ’phos nas, ’dir skyes te, de ltar rnam pa daṅ
bcas, rgyu mtshan daṅ bcas, yul phyogs daṅ bcas par sṅon gyi gnas rnam pa maṅ po rjes su dran
no.

des bdag daṅ sems can gźan gyi sṅon gyi mtha’ nas bzuṅ ste sṅon gyi gnas rjes su dran no.

de bdag gi dge ba’i rtsa ba daṅ, sems can gźan gyi dge ba’i rtsa ba sṅon gyi rgyu las byuṅ ba
dran źiṅ; bdag gi dge ba’i rtsa ba dran nas, byaṅ chub tu yoṅs su sṅo bar byed do, sems
can gźan gyi dge ba’i rtsa ba dran nas, sems can rnams byaṅ chub tu sems bskyed du ’dzud do.gaṅ
sṅon gyi ’du byed kyi sdug bsṅal de yaṅ mi rtag pa daṅ, sdug bsṅal ba daṅ, stoṅ pa ñid
daṅ, bdag med par rton par byed do.de mi rtag pa daṅ, sdug bsṅal ba daṅ, stoṅ pa ñid daṅ,
bdag med par rton pas gzugs kyis dregs pa med pa yin, kha dog gis dregs pa med pa yin,
nad med pas dregs pa med pa yin, laṅ tshos dregs pa med pa yin, ’tsho bas dregs pa med pa
yin, loṅs spyod kyis dregs pa med pa yin, g-yog ’khor gyis dregs pa med pa yin, dbaṅ phyug
gis dregs pa med pa yin,brgya byin du ’dod pa med pa yin, tshaṅs par ’dod pa med pa yin,
’jig rten skyoṅ bar ’dod pa med pa yin, ’khor los sgyur bar ’dod pa med pa yin, skye ba thams
cad ’dod pa med pa yin no.’dod pa daṅ rgyal srid kyi dbaṅ phyug la dbaṅ byed pa thams
cad kyaṅ bdag la bde ba’i phyir mi ’dod de; gźan du na, sems can thams cad yoṅs su smin par
bya ba’i phyir bsams bźin du srid par skye ba ’dzin to.de mi rtag pa daṅ, sdug bsṅal ba
daṅ, stoṅ pa ñid daṅ, bdag med par rton pas sṅon gyi kun nas ñon moṅs pa’i spyod pas ṅo tsha
źiṅ ’dzem ste, gnod źiṅ rnam par smod do.da ltar gyi tshe yaṅ srog gi phyir yaṅ mi bya
ba mi byed ciṅ, de sṅon gyi dge ba’i rtsa ba rnams byaṅ chub tu yoṅs su bsṅo ste, rgyas par
byed do.da ltar byuṅ ba’i dge ba’i rtsa ba yaṅ sems can thams cad daṅ thun moṅ du yoṅs su
bsṅo’o; des mi ’thun par yoṅs su sṅo ba spaṅs te; saṅs rgyas kyi rigs daṅ, chos kyi rigs
daṅ, dge ’dun gyi rigs rgyun mi ’chad pa daṅ, thams cad mkhyen pa’i phyir yoṅs su bsṅo ste;

’di ni byaṅ chub sems dpa’ rnams kyi sṅon gyi gnas rjes su dran pa śes pa mṅon sum du byed pa’i
mṅon par śes pa mi zad pa’o.

