btsun pa śa ra dva ti’i bu, gźan yaṅ byaṅ chub sems dpa’ rnams kyi chos kyi mdo bźi mi zad pa
ste.

bźi gaṅ źe na?

’di lta ste: 1) ’du byed thams cad mi rtag par byaṅ chub sems dpa’ rnams kyi bstan pa mi zad
pa’i śes pa rab tu ’jug pa daṅ;2) ’du byed thams cad sdug bsṅal bar byaṅ chub sems dpa’ rnams
kyi bstan pa mi zad pa’i śes pa rab tu ’jug pa daṅ;3) chos thams cad bdag med par byaṅ
chub sems dpa’ rnams kyi bstan pa mi zad pa’i śes pa rab tu ’jug pa daṅ;4) mya ṅan las ’das
pa źi bar byaṅ chub sems dpa’ rnams kyi bstan pa mi zad pa’i śes pa ’jug pa’o.

de la mi rtag pa’i don gaṅ źe na?

med pa’i don daṅ, mi chags pa’i don te; dṅos po rnam par ’jig pa’i don ni ma yin no.mi rtag
pa’i don ni chos la bdag med pa ste; ṅo bo ñid kyis dben pa’i phyir de la rnam par ’jig pa
gaṅ yaṅ med de;

’di ni mi rtag pa’i don to.

de la sdug bsṅal gyi don gaṅ źe na?

dga’ ba med pa’i don ni sdug bsṅal gyi don to;dga’ ba zad pa’i don ni sdug bsṅal gyi don to;smon
pa med pa’i don ni sdug bsṅal gyi don to;sdug bsṅal gyi sgra rab tu bstan pa’i don ni
sdug bsṅal gyi don to;nam mkha’ rab tu brjod pa’i don ni sdug bsṅal gyi don te;

’di ni sdug bsṅal gyi don ces bya’o.

de la bdag med pa’i don gaṅ źe na?

bdag ni śin tu bdag med pa ste;gaṅ bdag med pa’i don de ni gsob bo, gsog go, ya ma brla’o, stoṅ
pa’o.stoṅ pa’i don ni bdag med pa’i don te;

’di ni bdag med pa’i don ces bya’o.

de la źi ba’i don gaṅ źe na?

źi ba ni źi bas źi bar mi ’gyur te, źi ba ñid źi ba’o;ma źi ba yaṅ źi bas źi bar mi ’gyur te.gaṅ
źi ba’i don de ni mtshan ma thams cad ñe bar źi ba ste;’di ni źi ba źes bya’o.źi ba ni
mya ṅan las ’das pa ste;

’di ni źi ba’i don ces bya’o.

btsun pa śa ra dva ti’i bu, ’di dag ni byaṅ chub sems dpa’ rnams kyi chos kyi mdo bźi mi zad
pa’o.

