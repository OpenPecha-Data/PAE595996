de la byaṅ chub sems dpa’ rnams kyi lhag mthoṅ mi zad pa gaṅ źe na?

gaṅ śes rab kyi cha daṅ ’thun pa sgom pa’i lam ste;chos rnams la g-yo ba med par śes pa daṅ;bdag
med pa daṅ, sems can med pa daṅ, srog med pa daṅ, gso ba med pa daṅ, gaṅ zag med par
śes pa daṅ;phuṅ po rnams la sgyu mar mthoṅ ba’i śes pa daṅ,khams rnams la sbrul gdug pa lta
bur mthoṅ ba’i śes pa daṅ,skye mched rnams la groṅ stoṅ pa lta bur mthoṅ ba’i śes pa daṅ;bden
pa rnams la śin tu rtogs par mthoṅ ba’i śes pa daṅ;rten ciṅ ’brel bar ’byuṅ ba daṅ mi
’gal bar mthoṅ ba’i śes pa daṅ;lta ba thams cad daṅ bral bar mthoṅ ba’i śes pa daṅ;rgyu
daṅ ’bras bu daṅ rnam par smin pa chud mi za bar mthoṅ ba’i śes pa daṅ;’bras bu ’thob pa mṅon
sum du bya ba la ṅes par mthoṅ ba’i śes pa daṅ;yaṅ dag pa ñid la ’jug pa mthoṅ ba’i śes
pa ni lhag mthoṅ źes bya ste.

lhag mthoṅ źes bya ba ni chos rnams yaṅ dag par mthoṅ ba’o;chos rnams ji lta ba bźin du mthoṅ
ba’o;chos rnams de kho na ñid du mthoṅ ba’o;chos rnams gźan ma yin pa ñid du mthoṅ ba’o;chos
rnams stoṅ pa daṅ, mtshan ma med pa daṅ, smon pa med par mthoṅ ba’o;chos rnams mṅon par
’du mi byed pa daṅ, de bźin du ma skyes pa daṅ, ma byuṅ ba daṅ, dṅos po med pa daṅ, ji
lta ba bźin daṅ, rnam par dag pa daṅ, dben par mthoṅ ba’o;chos rnams g-yo ba med pa daṅ, byed
pa med pa daṅ, bdag po med pa daṅ, yoṅs su ’dzin pa med pa daṅ, dbyer med ciṅ ro gcig
pa daṅ, nam mkha’i ṅo bo ñid daṅ, raṅ bźin gyis mya ṅan las ’das par mthoṅ ba’o.

lhag mthoṅ źes bya ba niyod pa’i rnam par yaṅ mi mthoṅ,med pa’i rnam par yaṅ mi mthoṅ;skye ba
daṅ, ’jig pa daṅ, gnas pa’i rnam par yaṅ mi mthoṅ;dmigs pa daṅ mtshan ma’i rnam par yaṅ
mi mthoṅ ba ste;de mthoṅ mod kyi, ci yaṅ mi mthoṅ ṅo.gaṅ gi tshe mthoṅ ba med pa, de’i tshe
mthoṅ ste;lhag mthoṅ gis kyaṅ mthoṅ ba yaṅ ma yin, ma mthoṅ ba yaṅ ma yin par mthoṅ ṅo.gaṅ
gi tshe de ltar mthoṅ ba, de’i tshe yaṅ dag pa ñid mthoṅ ṅo; yaṅ dag pa ñid mthoṅ bas lhag
mthoṅ la mkhas pa ’thob par ’gyur ro.de la byaṅ chub sems dpa’ lhag mthoṅ gis de ltar
mthoṅ yaṅ mṅon par ’du mi byed par yaṅ mi ltuṅ źiṅ dge ba’i rtsa ba mṅon par ’du byed pa las
kyaṅ mi ldaṅ ste.

’di ni byaṅ chub sems dpa’ rnams kyi lhag mthoṅ mi zad pa źes bya’o.

btsun pa śa ra dva ti’i bu, de dag ni byaṅ chub sems dpa’ rnams kyi źi gnas daṅ lhag mthoṅ mi
zad pa’o.

