btsun pa śa ra dva ti’i bu, gźan yaṅ byaṅ chub sems dpa’ rnams kyi btaṅ sñoms kyaṅ mi zad pa’o.

de la byaṅ chub sems dpa’ rnams kyi btaṅ sñoms rnam pa gsum ste. rnam pa gsum gaṅ źe na? ’di
lta ste: ñon moṅs pa la btaṅ sñoms pa daṅ; bdag daṅ gźan sruṅ ba’i phyir btaṅ sñoms pa daṅ;
dus daṅ dus ma yin pa la btaṅ sñoms pa’o.

de la ñon moṅs pa la btaṅ sñoms pa gaṅ źe na?

bsti staṅ du byas pas mtho bar mi sems pa daṅ, bsti staṅ du ma byas pas dma’ bar mi sems pa
daṅ;rñed pa dag la rlom sems med pa daṅ, ma rñed pa dag la yi chad pa med pa daṅ;sñan pa dag
la mṅon par dga’ ba med pa daṅ, mi sñan pa dag la źum pa med pa daṅ;smad pas sro śi bar
mi ’gyur ba daṅ,bsṅags pa la chos ñid rab tu gnas pa daṅ;sdug bsṅal dag la so sor rtog pa’i
stobs daṅ, bde ba dag la mi rtag pa daṅ sdug bsṅal bar rtog pa’i stobs daṅ;rjes su chags
pa ’dor ba daṅ, khoṅ khro ba spoṅ bas mdza’ ba daṅ mi mdza’ ba dag la sems mñam pa daṅ;tshul
khrims daṅ ldan pa daṅ tshul khrims ’chal pa rnams la blo mñam pa daṅ;legs par byas pa
daṅ ñes par byas pa rnams la yaṅ gñis su mi byed pa daṅ;sdug pa daṅ mi sdug par mi lta ba
daṅ;legs par thos pa daṅ ñes par thos pa la mi mjed pa daṅ;legs par smras pa daṅ ñes par
smras pa la bag la ñal ba med pa daṅ;ro myaṅ ba’i ñes dmigs rnams la mtshuṅs par yoṅs su
’jal ba daṅ;sems can thams cad la bsam pa mñam pa daṅ;lus daṅ srog la mi lta ba daṅ;rab daṅ,
’briṅ daṅ, tha ma rnams la ’od zer mñam pa daṅ;bsṅags pa daṅ bsṅags pa ma yin pa rnams
la sems mñam pa daṅ;bden pa daṅ mi bden pa rnams la raṅ gi sems yoṅs su dag pa ste.

btsun pa śa ra dva ti’i bu, de ltar gaṅ bsti staṅ du byed pa daṅ, gnod par byed pa la mthon
dman du mi sems śiṅ, de la byaṅ chub sems dpa’ btaṅ sñoms pa yin te;

btsun pa śa ra dva ti’i bu, ’di ni byaṅ chub sems dpa’ rnams kyi ñon moṅs pa la btaṅ sñoms pa
źes bya’o.

de la byaṅ chub sems dpa’ rnams kyi bdag daṅ gźan sruṅ ba’i btaṅ sñoms pa gaṅ źe na?

’di la byaṅ chub sems dpa’i lus daṅ, yan lag daṅ, ñiṅ lag rnams bcad kyaṅ khoṅ khro bar mi byed
ciṅ mi tshol te btaṅ sñoms pa yin no.lus kyi rnam par ’gyur ba daṅ, ṅag gi rnam par ’gyur
ba las kyaṅ ruṅ ste gñi ga la bzod pas na, de’i phyir btaṅ sñoms śes bya’o;mig gi rnam
pas kyaṅ rma mi phyin, gzugs kyi rnam pas kyaṅ rma mi phyin te, gñi gas kyaṅ rma mi phyin
to;de bźin du rna bas ma yin, sgras ma yin, snas ma yin, dris ma yin, lces ma yin, ros ma
yin, lus kyis ma yin, reg byas ma yin, yid kyi rnam pas kyaṅ rma mi phyin, chos kyi rnam
pas kyaṅ rma mi phyin te, de’i phyir btaṅ sñoms śes bya’o;rma mi phyin ciṅ ñams pa med pas,
de’i phyir btaṅ sñoms śes bya’o;rma phyuṅ ba la rma mi phyin pas, de’i phyir btaṅ sñoms
śes bya’o, bdag daṅ gźan daṅ gñi ga byuṅ bas, de’i phyir btaṅ sñoms śes bya’o;phan par byed
pa daṅ gnod par byed pa la mñam par sbyor bas, de’i phyir btaṅ sñoms śes bya’o.

btaṅ sñoms ni mchog tu rtsod pa med pa’o;btaṅ sñoms ni raṅ gi sems la ṅes par sems pa’o;btaṅ
sñoms ni gźan gyi sems sruṅ ba’o;btaṅ sñoms ni bdag la rtog pa’o;btaṅ sñoms ni sems can gźan
dag la gnod pa med pa’o;btaṅ sñoms ni byaṅ chub sems dpa’i mñam par bźag pa’i gnas skabs
yin te.

’di ni byaṅ chub sems dpa’i bdag daṅ gźan sruṅ ba’i btaṅ sñoms śes bya’o.

de la byaṅ chub sems dpa’i dus daṅ dus ma yin pa la btaṅ sñoms pa gaṅ źe na?

saṅs rgyas bcom ldan ’das rnams ni byaṅ chub sems dpas thams cad du btaṅ sñoms bya bar bka’
mi stsol to.de ci’i phyir źe na?

byaṅ chub sems dpas rtag tu bdag daṅ gźan gyi dge ba’i chos btsal ba la brtson źiṅ ’bad par
bya ba’i phyir te, des dus daṅ dus ma yin par btaṅ sñoms par bya’o.

de la dus daṅ dus ma yin pa’i btaṅ sñoms gaṅ źe na?

snod ma yin pa daṅ ñan par mi ’dod pa’i sems can rnams la btaṅ sñoms pa daṅ;ma rñed pa daṅ,
smad pa daṅ, mi sñan pa daṅ, sdug bsṅal ba la btaṅ sñoms pa daṅ;sems can ñan thos kyi theg
pa can skyon med pa la źugs pa rnams la btaṅ sñoms pa daṅ;sbyin pa’i dus na tshul khrims
brtul ba’i btaṅ sñoms daṅ;tshul khrims kyi dus na sbyin pa brtul ba’i btaṅ sñoms daṅ;bzod
pa’i dus na brtson ’grus brtul ba’i btaṅ sñoms daṅ;brtson ’grus kyi dus na bsam gtan brtul
ba’i btaṅ sñoms daṅ;bsam gtan gyi dus na sbyin pa la chags pa brtul ba’i btaṅ sñoms daṅ;śes
rab kyi dus na pha rol tu phyin pa lṅa la dmigs pa brtul ba’i btaṅ sñoms te.

’di ni dus daṅ dus ma yin pa la btaṅ sñoms pa źes bya’o.

de ltar gaṅ mi bya ba’i chos rnams mi byed pa, ’di ni btaṅ sñoms śes bya ste, de daṅ de la mi
rtsol ba’o.

gaṅ gdon mi za bar bya ba’i chos rnams la mi ’jug pa med pa daṅ, brtson ’grus daṅ, stobs daṅ,
mos pa daṅ, mthu daṅ, brtson pa mi ’dor ba ste, dge ba’i chos de daṅ de dag yoṅs su rdzogs
par byed pa,’di ni, btsun pa śa ra dva ti’i bu, byaṅ chub sems dpa’ rnams kyi btaṅ sñoms
mi zad pa źes bya’o.

