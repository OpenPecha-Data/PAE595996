de la rnam par śes pa ni gaṅ, ye śes ni gaṅ źe na?

rnam par śes pa źes bya ba ni rnam par śes pa gnas pa bźi ste.bźi gaṅ źes na?’di lta ste: rnam
par śes pa gnas pa ni gzugs la ñe bar ’gro ba daṅ, tshor ba la ñe bar ’gro ba daṅ, ’du
śes la ñe bar ’gro ba daṅ, ’du byed la ñe bar ’gro źiṅ gnas pa ste; ’di ni rnam par śes pa
źes bya’o.de la ye śes gaṅ źe na? gaṅ phuṅ po bźi la gnas pa’i rnam par śes pa’i phuṅ po
yoṅs su śes pa ste; ’di ni ye śes śes bya’o.

gźan yaṅ rnam par śes pa ni sa’i khams rnam par śes pa daṅ, chu’i khams daṅ, me’i khams daṅ,
rluṅ gi khams rnam par śes pa ste; ’di ni rnam par śes pa źes bya’o. gaṅ khams rnam pa bźi
po ’di dag la gnas pa’i rnam par śes pa la chos kyi dbyiṅs dbyer med par śes pa, ’di ni
ye śes śes bya’o.

gźan yaṅ rnam par śes pa ni gaṅ mig gis śes par bya ba’i gzugs rnams la rnam par rig pa daṅ,
de bźin du rna bas śes par bya ba’i sgra rnams daṅ, snas śes par bya ba’i dri rnams daṅ,
lces śes par bya ba’i ro rnams daṅ, lus kyis śes par bya ba’i reg bya rnams daṅ, yid kyis
śes par bya ba’i chos rnams la rnam par rig pa ste; ’di ni rnam par śes pa źes bya’o. gaṅ
yaṅ naṅ ñe bar źi źiṅ phyi rol tu rgyu ba med pa daṅ, ye śes la rton pas chos gaṅ la yaṅ mi
rtog, rnam par mi rtog pa, ’di ni ye śes śes bya’o.

gźan yaṅ dmigs pa las rnam par śes pa skye ba daṅ, yid la byed pa las rnam par śes pa skye ba
daṅ, yoṅs su rtog pa las rnam par śes pa skye ba, ’di ni rnam par śes pa źes bya’o. gaṅ
yaṅ ’dzin pa med pa daṅ, mchog tu ’dzin pa med pa daṅ, dmigs pa med pa daṅ, rnam par rig pa
med pa daṅ, rtog pa med pa, ’di ni ye śes śes bya’o.

gźan yaṅ ’dus byas rgyu ba’i chos rnams la rnam par śes pa skye ste; ’dus ma byas la ni rnam
par śes pa rgyu ba med do. gaṅ ’dus ma byas su śes pa, de ni ye śes so.

gźan yaṅ skye ba daṅ ’jig pa la gnas pa ni rnam par śes pa’o; mi skye ba daṅ mi ’gog pa la gnas
pa ni ye śes te,

’di ni ye śes la rton gyi rnam par śes pa la mi rton pa źes bya’o.

